---
contentType: poetry
---

<section>

## Skládání věnců.

Ve čtvrtek ráno skládají se v hospodě věnce. Družičky totiž vezmou družbám (mládencům) klobouky, a zpívajíce ovinou jim je pentlemi na sposob věnců. Při té příležitosti pijí obyčejné jen rosolku Potom vezsse každá svého družbu k tanci a dříve mu klobouku nedá, dokud se dobře nepropolil a neunavil.

### 165.

### Věnce a kořalka.

(Nápěv 182.)

Zeleny věnce máme, máme,

vám je, chlapci, nedáme:

chcete-li je míti,

dejte si je víti,

my vám je uděláme.

</section>

<section>

Koukněte, pane družbo, družbo!

že prázdnou sklenici mám:

nalejte kořalky,

červený rosolky,

ať já dost kuráže mám!

Z Klatovska.

### 166.

### Očepená Mářa.

(Nápěv 109.)

Dobře tak na Kačenu,

dobře tak na Káču:

včera mně ji vočepily,

dnes se s ní vyskáču.

Z Klatovska.

</section>

<section>

(Nápěv 37.)

Vdávala se náše Káče,

vdávala se nám Káče:

pacholek se dycky těšil,

že se s ní vyskáče.

Z Domažlicka.

### 167.

### Manželství.

(Nápěv 142.)

Chvála pánu Bohu!

už jsem se oženil,

chvála pánu Bohu!

už mám ženu:

už jsem se oženil,

svobodu proměnil;

chvála pánu Bohu,

už mám ženu.

</section>

<section>

Chvála pánu Bohu!

už jsem se provdala,

pála pánu Bohu,

už mám muže;

už jsem se provdala,

pod čepec dostala;

chvála pánu Bohu,

už mám muže!

Z Bydžovska.

### 168.

### Slavná veselka.

(Nápěv 487.)

O naší veselce

psi se porvali,

že jsou po malíčku

kostí dostali;

muzikanti

pěkny peníze:

dohromady

čtyry halíře.

Z Budějovicka.

</section>

<section>

(Nápěv 486.)

O naši veselce

psi se porvali,

že jsou pomaličku

kostí dostali;

páni muzikanti

pěkuy peníze:

všickni dohromady

čtyry halíře!

Z Chrudimska.

</section>

<section>

Téhož dne, totiž ve čtvrtek, stínají také kohouta, kterýžto však obyčej již nyní po rídku se spatřuje. Družky vyvedou kohouta na pentlích uvázaného na náves neb na jiné místo prostranné, tam jeden mládenec, na spůsob popa vystrojený, má nad nim řeč, vytýkaje mu, co zlého natropil a co dobrého obmeškal, a že proto hoden jest smrti mečem. Kohout musí se zpovídati, dostane rozhřešení, a jiný mládenec, za kata převlečený, hlavu mu setne. Potom kohouta upekou a společně snědí.

V neděli po svatbě sejde se veškeré příbuzenstvo ještě jednou k rodičům nevěstiným na „přátelský oběd“, jinak také na „dobrou vůli“, při čemž obyčejné také věno se vyplácí.

</section>
