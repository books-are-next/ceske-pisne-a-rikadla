---
contentType: prose
---

## Obecné písně svatební a manželské.

### 169.

### Vzácná svatba.

(Nápěv 50, 270.)

Poslechněte lidi málo,

co se je před lety dálo,

kterak jedna svatba byla,

moc páků přivábila.

Ženich ten byl z Chudé Třídy,

a nevěsta z Ženské Bídy,

prohlášeni jsou v Jekově

a oddáni v Nebylově.

Družba ten byl z Drbalova

a mládenec z Vyhnanova,

družka byla ze Strojetic

a kuchařka od Odřetic.

Piva, vína bylo dosti,

každý pil po své libosti;

a když po obědě bylo,

všecko se to k tanci mělo.

Na skřipky hrál od Šumavy,

a na šalamaj z Vratislavi;

a na trouby co troubili,

od Mrázova kdesi byli.

Ze Strakonic byl s dudama,

od Trhanova s kobzama,

s trumarínou od Dobřína

a s kejdama z Kokořína.

Frkoč foukal jeden z Lomu:

pili se lidé tomu,

kde jsou takovou čeládku

shledali k tomuto sňatku.

Bylo jest to hodování,

přes příkopy tancování!

Rozešli se po tom čase –

nevím, kde se sejdou zase.

Z Rakovnicka.

### 170.

### Svatba dudkova.

(Nápěv 468.)

Vímť já ptáčka jednoho,

dudek se jmenuje,

který se oženit chce:

sojku brát si bude.

Na tu svatbu veselou

bylo moc pozvaných,

to z rozličného ptactva,

jak velkých, tak malých.

Zlatohlavý strnádek

ten jest byl za družbu,

a radostný skřivánek

zval hosty na svatbu.

Křepelka za družičku,

ta jest věnce vila,

pannu sojku nevěstu

na oddavky vedla.

Krkavec je oddával,

jestřáb za svědka stál,

že nejsou žádny přátelé,

všem se zakazoval.

Havran byl za kuchaře,

ten jim oběd strojil:

však ho všickni poznají,

kterak se začernil.

Slavík dělal muziku,

když po jídle bylo,

a tak, co hostu bylo,

všecko tancovalo.

Unavila se sojka,

spat se odebrala,

kdežto švitorná straka

postel jí vystlala.

Svatba se dokonala,

písničku zavírám,

na které já taky byl

a na ni se díval.

Stala se roku toho,

a podnes se stává:

když dudek k sojce přijde,

svatba je hotová.

Z Berounska. – Srov. Olesk. 475; Žeg. P. 178; II, 96: Voj a II, 373; H. Luž. 256; Bachař. I, 8. 8, str. 37; Ilié. 880; Litev. (Čel.) 181.

### 171.

### Svatba vlkova.

(Nápěv 134.)

Vlk se ženit chtěje,

namluvenou maje

kozu pannu choti,

jenž byla sirotek;

neb jí umřel otec

též i milá máti.

Co kde čtvernohého

najíti se dalo,

dal, sobě pozvati,

kteříž na památku

takového sňatku

dali se najíti.

Kocour byl za družbu,

stál myši na službu

s zajícem mládencem;

osel ta pekaře

a tchoř sa kuchaře

s urozeným kancem.

K tomu za družičky

dvě krásné děvečky

zvolil: lišku s laní;

ty přítomny byly,

nevěstě sloužily,

krásné koze pani.

Když po jídle bylo,

komu se libilo,

k tanci se chápali:

mládenec zajíček

činil bystrý skoček,

dostal facalíček

od panny družičky,

překrásné lištičky,

kteráž na něj brala;

když se bystře točil

a proti ní bočil,

hned mu věnec dala.

Chrt mu to záviděl,

že krásnou pannu měl;

jak po žrádle bude,

chce do pole jíti,

jeho pobídnouti

v kordy neb pistole.

Zajíc se mu ozval,

darebou jej nazval,

že se mu postaví:

jakož poctivý je,

že se bránit bude,

záda svá nastaví.

Lev, jsa pán pokoje,

různic nemiluje,

poručil jim hnedky,

by si pokoj dali

a se nevadili

pod pět set pokuty.

Ježek ušlechtilý,

krásný a spanilý,

rozkošného těla

kunu si namlouval,

pěkně jí objímal,

řka, by jeho chtěla.

Jelen připil krávě

z prázdného korbele;

pěkně s uctivostí

klobouček posmekna,

žádal jí, takto řka:

„Vstávej, půjdem k tanci!“

Kráva ráda byla,

hned se k tanci měla,

k kobyle tak řkouce:

„Ach což jsem já ráda,

až mě svrbí záda,

že mě pan jelen chce!“

Kobyla jí řekla:

„Máš to štěstí z pekla

na ty milovníky!

já od rána sedím

a škaredě hledím,

nechtějí mě vzíti.

Prv měla buvola

od samého rána,

teď zas jelen přišel:

já bych byla ráda,

bych jednoho měla.“

Velbloud to uslyšel,

kterak ona praví,

myslil: „Jest ctná paní,

já ji budu chtíti;

dostanu věneček

aneb facalíček,

mohu si ji vzíti.“

Křeček vytáh‘ boty,

popjal si kalhoty

o tři lokte vejše,

vstal, bral se k veverce,

té krásné panence,

řka: „Jak se mně stejště

tam dále seděti!“

počal jí prošiti,

aby s ním k tanci šla;

sysel hnedky z díry,

jenž byl hoden viry,

řek‘, by nechodila.

Křeček k sysla s takou:

„Odpusť mi s tvou pannou

trochu k tanci jiti:

škody neudělám,

za toť připovidám;

chci vesel pobyli.“

On mu neodpustí,

že, prý, mu dá pěstí,

aby mu pokoj dal.

Sysel tu stojíce

takto jemu vece:

má-li dát, aby dal.

Křeček čerstvý jsouce,

nepomeškajíce

vzal sysla za vlasy,

jednou rukou ho rval,

druhou přes hubu pral

ukrutně v ty časy.

Lehkomyslný křeček

bil sysla, až všecek

po tváři zšepěl.

Vydra ho želela,

veverka plakala;

kdož koliv jej viděl,

každý ho litoval.

Jezovec nemeškal,

chramostejla ctného

k rychtáři odeslal,

řka, aby mu vzkázal

dobrý den od něho;

že ho za to žádá,

poněvadž tu moc má

sobě poručenou,

aby do hospody

přišel hned té doby,

neb že se tam perou.

Chramostejl jda, věřte,

potkal se na cestě

s rychtářem beranem,

an si zvala kráčí,

rozmlouvali ráčí

s jeho milostí lvem.

Vida je zdaleka,

hned kuklici smeká

s poklonu činí,

slušně pozdravuje;

tu všem oznamuje

to své poručení.

Lev rychtáři moc dal,

aby je porovnal

podlé své libostí,

a sám klusal doma.

Beran, jsa rád tomu,

běžel mezi hosti.

Přijda do hospody,

tu před ním v ty doby

slavný mezek s srncem

od stolu vyvstali,

poctu mu podali,

teplé pivo s hrncem.

On seď za stůl s nimi.

Tu po malé chvíli

byli přivedeni

křeček s syslem spolu;

tu před nim u stolu

byli vyslýcháni.

On je hned porovnal:

sysel pokutu dal

na tři sudy piva,

to proč jest začínal

a potom zapírá,

pro svá ústa, lživá.

Když se porovnali,

zas veseli byli,

muziky troubily;

opice s osličkem,

kolčava s králíčkem

skočnou tancovali.

Nedvěd na housle hrál,

slon na citeru pral

a sobol na basu;

velmi zvučně brali,

až všickni plesali

z toho jejich hlasu.

V tom špižírna zpustla,

voda v sudě zhustla,

kvasnice rozlili.

Tak byl kvasu konec,

bejk zvonil na zvonec,

všickni se rozběhli.

Z prostého starého vydání. Srov. Kol. II, 148; Litev. (Čel.) 189.

### 172.

### Svatba psova.

(Nápěv 771.)

Kočka se vdávala,

pes se ženil;

náš kulhavý valach

za družbu byl,

a slepá kobyla

za družičku:

dala mu šáteček

a kytičku.

Z Prachenska.

### 173.

### Svatba zlatohlávkova.

(Nápěv 276.)

Oženil se zlatohlávek,

vzal on sobě mušku:

hodil mušku pod podušku,

měl ji za ženušku.

Z Prachenska.

### 174.

### Svatba zelin.

Řípa se vdávala,

celer výskal,

mrkev tancovala

a křen pískal.

Z Hradecka.

### 175.

### Ševcovská svatba.

(Nápěv 269.)

Když se ševci ženili,

na svatbě jsme nebyli:

ani mistr, ani já,

ani naše mistrová.

Z Berounska.

### 176.

### Potěcha.

(Nápěv 606.)

Staral se chudej s chudou,

jak spolu živi budou;

pán Bůh jim povídal,

že víc má, nežli dal:

že jim dá pytel mouky,

aby si pekli dolky.

Z Plzenska.

### 177.

### Potěcha.

(Nápěv 468.)

Nestarej se, ženo má!

že my nic nemáme: 

zabijeme komára,

masa naděláme. 

Půl ho dáme do komína,

půl ho uvaříme:

nestarej se, ženo má,

že se nenajíme! 

Z Prachenska. – Srov. Suš. 672.

### 178.

### Majetek.

(Nápěv 842)

Dycky lidi povídají,

že my nic nemámy:

a my mámy na ponebí

půl votypky slámy!

Z Prachenska.

### 179.

### Mladá žena.

(Nápěv 456)

Není lepší jako mladá žena,

neb ona se rozveselí sama:

ráno dá hubičku a v poledne dvě,

na večer si sama ke mně sedne.

Z Berounska.

### 180.

### Manželská láska.

(Nápěv 345.)

Ženo má, ženo má,

ženo má maličká!

já tebe radši mám,

než husar koníčka.

Husar má koníčka

za dvě stě tolarů:

já tebe, ženo má,

zadarmo dostanu.

Husar má koníčka

pro to své jezdění:

a já tě, ženo má,

pro své potěšení.

Z Bydžovska. – Srov. Suš. 507; Kol. I, 251.

### 181.

### Poděkování manželské.

(Nápěv 74.)

Mňžeš mně, ženuško,

poděkovat,

že jsem tě naučil

déti chovat,

děti chovat,

kaši vařit: ještě tě naučím

hospodařit.

Z Prachenska.

### 182.

### Starost.

(Nápěv 162.)

Já ty voly nepoženu

 já mám doma mladou ženu:

kdybych já ty voly honil,

někdo by mně za ní chodil.

Z Chrudimska. – Srov. Mor. 1840, 49.

(Nápěv 56.)

Já ty volky nepoženu,

já mám doma mladou ženu:

kdybych já voly honil,

jinej by za ní chodil!

Z Prachenska.

### 183.

### Nerovné manželství.

(Nápěv 619.)

Jaky je to živobytí,

když se starej mladý chytí?

Jaky je to živobytí,

když se mladej starý chytí?

Z Berounska.

### 184.

### Nerovné manželství.

(Nápěv 488.)

Tak se má starej

pří mladej ženě:

ona se na něj

nic nezasměje.

On se k ní tlačí,

ona se mračí:

„Vari ode mne,

starej fousáči!“

Z Prachenska.

### 185.

### Starý a mladý muž.

(Nápěv 750.)

Co’s, Andulko, co’s dělala,

že jsi se tak ucourala?

„Naši vrátek nezavřeli,

husičky nám vyletěly.

Zaběhly nám do štěpnice,

ze štěpnice do pšenice.

Ze pšenice pak do prosa,

což je byla velká rosa!“

Co´s, Andulko, co’s dělala,

že’s tak starého si vzala.

Lepší s mladým v sprostém šatě,

než še starým v samém zlatě.

Starý sedne podlé boku,

počítá, kolík mu roků.

Mladý sedne podlé líčka,

štěbetá jak vlaštovička.

Z Berounska.

### 186.

### Šepá láska.

(Nápěv 374.)

Mladého nechtěla,

starého ráda:

zalíbila se jí

šepá brada.

„Můj zlatej dědečku

s šepou bradou,

neopouštěj ty mne

dívčici mladou!“

Z Prachenska. – Srov. Čel. II, 15.

### 187.

### Baba nevěstou.

(Nápěv 647.)

Vdávala se stará baba,

vdávala se babice:

měla sukni roztrhanou

a bez nártů střevíce.

Z Kouřimska.

### 188.

### Majolenka.

(Nápěv 384.)

Inu! měl jsem hezkou holku,

jménem Majolenku,

hezkou holku mít:

čert mně tu bábu nastrčil,

od Majolenky odstrčil!

Inu! měl jsem hezkou holku,

jménem Majolenku,

hezkou holku mít.

Inu! měl jsem hezkou holku,

jmenem Majolenku,

hezkou holku mít:

kýžby si čert tu babu vzal

a já mou holku zas dostal!

Inu! měl jsem hezkou holku,

jmenem Majolenku,

hezkou holku mít.

Z Čáslavska.

### 189.

### Babička.

(Nápěv 469.)

Vzal jsem si babičku stařičkou,

myslil jsem, že něco má:

ona má v komoře kohouta,

ten jí tam kokrhává.

Z Plzeňska.

### 190.

### Bába.

(Nápěv 730.)

Vlk mně radu dal,

bych si babu vzal,

babu babu babu babu

babu mosaznou!

Flintu nabiju,

babu zabiju,

babu babu babu babu

babu mosaznou!

Z Klatovska.

### 191.

### Milé neštěstí.

(Nápěv 176.)

Oženil se Chval,

pán Bůh mu to dal:

vzal on si starou bábu,

posadil ji do korábu,

vítr mu ji vzal –

dobře udělal!

Z Kouřimska.

### 192.

### Dobrá hospodyně.

(Nápěv 564.)

Náš táta si mámu chválí,

že mu málo dříví spálí:

při maličkým polínku

uvaří mu polívku.

Náš táta má hodnou máma,

já takovou nedostanu:

a bych dost daleko šel,

snad bych ji přec nenašel.

Z Jičínska.

Náš mlynář si ženu chválí,

že mu málo dříví spálí:

postavila na úkrop,

spálila mu novej plot!

Z Berounska.

### 193.

### Dlužené kalhoty.

(Nápěv 622.)

Mám kalhoty kožený,

jenom že jsou dluženy:

táta mi je půjčil,

abych já se učil

doma sedat u ženy.

Z Kouřimska.

### 194.

### Ženichovi.

Počkej za rok, za dvě léta,

zapomeneš na hospodu:

budeš doma u své ženy

zunkat vodu!

Počkej za rok, za dvě léta

zapomeneš na muziku:

bude ti ji žena nosit

na jazyku!

Z Prachenska.

### 195.

### Ošizený muž.

(Nápěv 725.)

Vizte, pane páter! vizte,

vy jste mě ošidil čistě:

dal jste mi ženu maličkou,

já jsem ji zabil hubičkou. 

Z Prachenska.

### 196.

### Zaplacená žena.

(Nápěv 564.)

Pro peníze vždycky pláču,

když si zpomenu na Káču, –

co jsem za ni musel dát,

když jsem ji chtěl sobě brát.

Neb na cizím panství byla,

vrchnost mně ji povolila:

kdo chce Káču ženu mít,

musí dobře zaplatit.

Z Plzeňska.

### 197.

### Neblahé manželství.

(Nápěv 589, 799.)

Já jsem se posekal,

když jsem trávu kosil:

přeškoda nastokrát,

že jsem tebe prosil!

„Já jsem se požala,

když jsem trávu žala:

přeškoda nastokrát,

že jsem si tě vzala!“

Z Klatovska.

### 198.

### Škoda svobody!

(Nápěv 874.)

Přeškoda nastokrát,

že jsem se ženil!

tu zlatú svobodu

že jsem proměnil!

Já miloval pannu,

doslal jsem ženu:

na to já do smrti

nezapomenu!

Z Domažlicka.

### 199.

### Nežeňte se!

(Nápěv 476.)

Nežeňte se, chaso mladá!

musíte děti chovat:

já jsem se mladej voženil,

nemůžu se dodělat.

Přeškoda mejch mladejch let,

že jsem já si zkazil svět:

já jsem moh´ sloužit císaři

ještě ňákejch deset letí

Z Klatovska.

Nežeňte se, chaso mladá!

což budete litovat,

jako já jsem se voženil,

když jsem měl svět užívat:

nejčko jsou děvčátka hezčejší,

já je nesmím milovat;

každej se svou se prochází,

já musím doma chovat.

Z Prachenska.

### 200.

### Překvapení.

(Nápěv 70.)

Co jsem se voženil,

dvě neděle jsou:

už za mnou maličký

pachole nesou.

Nenoste, nenoste,

nejní nic mýho:

já jsem se voženil 1)

za poctivýho.

Z Budějovicka.

1) radši mně sedlejte

koně vranýho.

### 201.

### Nehospodyně.

(Nápěv 235.)

Každej se mne ptá,

kde je má ženuška?

každej se mne ptá,

kde je má žena:

ona šla do Prahy,

nesla tam kapouny;

kapouny prodá,

peníze mně dá.

Kapouny prodala,

peníze propila:

jak pak mně je dá,

když už je nemá?

Z Klatovska.

### 202.

### Má holka.

(Nápěv 642.)

To je žena má: 

v kapse mejdlo má,

v polici má hřeben,

aby každej věděl,

že se česává.

Špatnou ženu mít, 

ještě od ní bit:

dám vykopat jámu

čtyryceti sáhů,

dám ji tam hodit.

Z Budějovicka.

### 203.

### Příkladná hospodyně.

(Nápěv 289.)

Hodnou ženu mám,

nechlubím se vám:

je to dobrá hospodyně,

kde si smyslí, tu si sedne,

to vám povídám.

Studenou vodou

chléb zadělává:

když jí zůstane jako brus,

nesmí ho dát žádnýmu kus,

mně vinu dává.

Že jsem jí dřiví

naštípal křivý;

že má k chlebu rovny býti,

suků žádnejch nemá míti,

z toho mne viní.

Pořádek u vás

ten není n nás:

jeden střevíc pod lavicí,

druhej v řezací stolici –

to není u vás!

Co vám víc povím:

bílá co komín,

sukni nosí k jedny straně,

cíp od šátku na rameně –

víc vám nepovím!

Z Kouřimska. – Srov. Krol. II, 181.

### 204.

### Ošizený.

(Nápěv 773.)

Za padesát zlatejch

maly volčata –ta –ta,

maly volčata:

co jsem se vošidil,

že jsem se voženil,

mily děvčata –ta –ta,

mily děvčata!

Ani tak na volkách,

jako na ženě –ně –ně,

jako na ženě;

voly můžu prodat,

a peníze prohrát,

ale ženu ne, ne, ne,

ale ženu ne.

Voly můžu prodat

za sto tolarů –rů –rů,

za sto tolarů:

ale s ženou běda,

za tu žádnej nedá

deset krejcarů –rů –rů,

deset krejcarů.

Zadělává buchty

studenou vodou –dou –dou,

studenou vodou;

přes koleno váli,

ještě mi je chválí,

že dobry budou –dou –dou,

že dobry budou!

Z Berounska. – Srov. Suš. 507; Kol I, 253.

### 205.

### Dobrá kuchařka.

Povadil se krejčí

s svou milou ženou,

že mu dala kaši

nedovařenou.

Z Prachenska.

### 206.

### Ženský hněv.

(Nápěv 174.)

Má žena se na mě hněvá,

nemluví:

bude-li to dlouho trvat,

oněmí!

Z Hradecka.

### 207.

### Největší zlé.

(Nápěv 118.)

Ženěníčko, ženě-,

ženění,

to je horší nežli

vězení:

z vězení si člověk

pomůže,

ale od zlé ženy

nemůže.

Co pak jste, rodiče,

myslili,

že jste mě k ženěni

nutili?

dostal jsem s ní čtyry

tisíce,

ty mně zarmoutily

mý srdce.

Peníze jsem rozdal

na dluhy,

nemůžu se zbavit

obludy:

pořád ne mně sedí

jako drak,

bodejž jí vzal sobě

černej šlak!

Z Klatovska.

(Nápěv 795.)

Ženění, ženění!

horši než vězení:

z vězení si pomůže,

a od ženy nemůže.

Má žena falešná

ona mi odešla:

bodejž je mi utekla

rovnou cestou do pekla!

Z Prachenska.

### 208.

### Co hanba muži.

(Nápěv 468.)

Jaká by to hanba byla,

aby žena muže bila;

jaká by to hanba byla,

aby se jí dal:

by ho bila rukavicí,

hodila jím pod lavici;

jaká by to hanba byla,

aby muž se dal!

Z Bydžovska.

### 209.

### Uvázaný muž.

(Nápěv 438.)

Na tom mostě,

na kameně,

přivázala žena muže

na řemene.

„Zlatá ženo!

pust mě s něho:

nebudu ti nadávati

psí plemeno.“

Z Klatovska.

(Nápěv 778.)

Za tou naší stodoličkou

moc ječmena: 

uvázala žena muže

na řemena. 

„Ouvej, ženo!

pust mě s něho,

nebudu ti nadávati

slova zlého.“

Co mě, ženo moje milá,

co mě vážeš?

vždyť já tobě všecko dělám,

co mně kážeš:

kážeš-li mně

pro kvasnice,

já ti pro ně honem běžím –

bez čepice.

Z Prachenska. – Srov. Suš. 670.

### 210.

### Dvojí zlé.

(Nápěv 581.)

Roztrhaná chalupa

a zlá žena k tomu:

ty dvě věci vyženou

hospodáře z domu!

Z Berounska.

### 211.

### Zlá žena.

(Nápěv 576.)

Přijdu-li od práce

domů unaven,

tu stojí n trouby,

kouká do kamen.

Ptám-li se: Ženuško!

co jsi vařila?

„Co’s dal do kuchyně,

to jsem strojila!“

Řeknu-li: „Ženuško!

dělej mi počet;“

tu se začne vztekat,

má bubu co čert.

Z Klatovska.

### 212.

### Manželská pohrůžka.

(Nápěv 163.)

Já jsem už

jako muž!

klobouk mám klepouchej:

ženo má, poslouchej,

ženo, ženo, ženuško má!

Ženo má,

buď dobrá:

nebudeš-li poslouchat,

já ti dám vybouchat,

já ti, já ti sám vybouchám!

Z Klatovska.

### 213.

### Žežulčino proroctví.

(Nápěv 876)

Zakukala žežulička

na rozcestí v háji:

kerá žena muže bije,

každá bude v ráji.

Zakukala žežulička

v šírém poli pěkné:

kerej muž svou ženu bije,

hořet bude v pekle.

Zakukala žežulička

v háji na rozcestí:

kerej muž svou ženu bije,

dá mu pán Bůh štěstí.

Zakukala žežulička

pěkně v šírém poli:

kerá žena muže bije,

na mršník se hodí.

Z Čáslavska. – Srov. Suš. 668.

### 214.

### Recept o ženě.

(Nápěv 48.)

Kdo má zlou ženu v nedělí,

nechť jde do lesa v pondělí;

v outerý kej na ni chystej,

ve středu ním ji vytřískej.

Ve čtvrtek bude stonali,

v pátek bude umírali,

v sobotu bude umrlá,

to bude novina dobrá.

V neděli půjdem namlouvat,

v pondělí o věno smlouvat,

v outerý, ve středu zváti,

ve čtvrtek a nevěstou hráli.

V pátek se svatba dokoná,

v sobotu žena hotová;

v neděli budu mít ženu,

starosti všecky zaženu.

Jak jsem chtěl, tak se mi stalo,

peněz mi málo zůstalo:

pochovám-li zas mršinu,

pak vám vystrojím hostinu!

Z Klatovska. – Srov. Suš. 665.

### 215.

### Nepravý vdovec.

(Nápěv 436.)

Mám já doma hodnou jámu,

schovám do ní tu svou mámu;

pak vylezu na jalovec,

lidé řeknou, že jsem vdovec.

Z Berounska.

### 216.

### Vdovec.

(Nápěv 576)

Já jsem se oženil

o svatým Jáně:

žena mně umřela,

už leží v jámě.

Z Berounska.

### 217.

### Zklamaná naděje.

(Nápěv 565, 699.)

Proto jsem se vdala, vdala, vdala, ‘)

abych těžko nedělala:

nýčko muším mlátit,

ručičkama klátit,

tomo jsem se nenadála!

Z Budějovicka.

(Nápěv 69.)

Co jsem se nažala,

snopů navázala

na tom panským poli:

nejčko musím mlátit,

ručičkama klátit,

sž mě hlava bolí.

Z Prachenska. – Srov. Suš. 215.

### 218.

### Rada.

(Nápěv 192.)

Ach ženy, ženy!

poraďte vy mi,

muže trapiče mám:

celej den pije,

v noci mě bije,

ani světa neznám!

„Vyjdi do pole,

natrhej sobě

zelí čertovýho:

jak je okusí,

hned umřít musí

do dne devátýho.

Vyjdi do pole,

nařež cibule,

pod oči si namaž:

aby neřekli

lidi klevetní,

že ho ráda nemáš.“

Cibuli měla,

oči si třela,

smutné naříkala:

„Ach ouvejf ouvej!

můj muži milej,

co jsem se dočkala!“

Z Bydžovska. – Srov. Suš. 664.

### 219.

### Přeškoda nebožtíka!

(Nápěv 553)

Měla jsem já muže –

ach Bože milý!

teď na něj zpomínám

každičkou chvíli.

Přeškoda mébo manžela,

že jsem ho smutná ztratila!

Nařezal řezanky,

nasekal trávy,

slepice ohledal,

podojil krávy.

Přeškoda atd.

Dvoreček mi zamet,

naštípal dříví,

v kamnech mi zatopil,

vyčistil chlívy.

Přeškoda atd.

Vody mi nanosil,

uvařil jídla:

přec neužil se mnou

dobrého bydla.

Přeškoda atd.

Nití mi nasoukal,

přebíral kroupy:

a já mu říkala:

ty troupe hloupý!

Přeškoda atd.

Já měla kalhoty

a on měl sukni;

proto mi nastali

časové smutní!

Přeškoda atd.

Měla jsem manžela

vždy po své vůli:

nyní mám manžela,

maže mé holí!

Přeškoda mého manžela,

že jsem ho smutná ztratila!

Z Berounska. – Srov. Suš. 664.

### 220.

### Vdoví nářek.

(Nápěv 405.)

Měla jsem muže,

smrt mně ho vzala:

kdo mně pomůže –

abych se vdala!

Ach maži, muži!

já pláču pro tě,

že’s měl hlavičku –

tak jako kotě.

Ty bily oči

v tom černým těle

koukaly na mě –

tak jako tele!

Ach nůsku, nůsku!

raně je tě líto,

že’s byl tak outlej

jako kopyto.

A ty pystíčky

líbezný cely:

když se zasmály,

tři coule měly.

Ach muži, muži!

já hořce pláču:

slyším-li dudy,

do stropu skáču.

Z Prachenska.
