---
contentType: poetry
---

## Loučení nevěstino.

Po obědě přijedou vozy ženichovy pro nevěstu a pro její „roucho“, t. pro peřiny, šatstvo a p. Do vozo nevěstina zapraženo šest nejlepších koní, pentlemi a rozmarínou ozdobených. Tu přijdou Ženy od ženicha, ač jest-li tento z jiné vesnice, chtíce nevěstu. Ženy domácí jim jí nechtějí darmo vydati a hádají se s nimi o ni dotud, až ji ženy ženichovy vykoupí „koláčem“ neb „mazancem“, ratolestmi ozdobeným. Ten koláč vezou potom ženy s sebou na voze do příbytku ženichova.

### 81.

### Kupování nevěsty.

(Nápěv 771.)

Všichni psi štěkají,

kudly vyjou:

Adamka vyběhla,

co kupujou?

Kupujem, kupujem

dceru vaši.

Šimanka vyběhla:

„Kupte naši!“

My vaši nechceme,

ta je líná:

jen jednou za tejden

hrnce mejvá.

Kdy hrnce uměje,

hubu nechce:

že už jí od toho

bolí ruce.

Z Klatovska

Tu počne se nevěsta se svými rodiči lončiti. Kleknouc děkuje jim ta všecko, co pro ni až do té doby učinili. Rodiče pak jí dají požehnání a ženicha prosí, aby jí neubližoval, ale v lásce i svornosti s ní zůstával až do smrti.

### Poslední napomenutí otcovo.

Má dcero!co činíš,

a dál konat míníš,

ať je k boží chvále;

jak těla libosti,

tak zběhlé těžkosti

rovnej, snášej stále.

Vy pak, pane zeti!

dá-li vám Bůh děti,

péči o ně mějte:

aby Boha ctily,

vás poslušny byly,

sám jim příklad dejte.

Písně následující zpívají ženy a družky v příbytku rodičů nevěstiných, prvé nežli sednou na vozy.

### 82.

### Loučení.

(Nápěv 57.)

Bůh vás žehnej,

můj tatíčku, tenkrát:

děkuju já vám,

děkuju já vám,

tatíčku, nastokrát!

Bůh vás žehnej,

má matičko, tenkrát:

děkuju já vám,

děkuju já vám,

matičko, nastokrátl

Děkuju vám

za to vychování,

za vaše starosti

od mojí mladosti

až do toho vdání.

Bůh vás žehnej,

mý mily panenky,

které jste bejvaly,

které jste bejvaly

moje kamarádky.

Bůh vás žehnej,

mí milí mládenci,

kteří jste bejvali,

kteří jste bejvali

moji milovníci.

Bejvali jste,

a už nebudete:

taky-li vy na mne,

smutnou, zarmoucenou,

někdy zpomenete?

Bůh vás žehnej,

všickni moji známi:

za všecko děkuju,

štěstí vám vinšuju,

budiž pán Bůh s vámi!

Už mě vezou

za hory, za lesy:

kdož pak mé tam samou,

smutnou, zarmoucenou,

kdo mě tam potěší?

Už mě vezou,

a já nic nevím kam;

a když mě dovezou,

pak všickni odjedou –

jen já zůstanu tam!

Za horama,

za tím černým lesem:

tam já musím bydlet,

nic nebudu vědět,

má maličko, kde jsem!

Vyjdu si já,

na horu pospíším:

jest-li po větříčku

svou zlatou matičku

tam někde uslyším.

Vyjdu si já,

s hory se podívám:

jest-li v oudolíčku

svou zlatou matičku

tam někde uhlídám.

Neuhlídám,

ani neuslyším:

s kým pak se já smutná,

má matičko zlatá,

s kým já se potěším!

„Má dceruško!

vždyť jest pán Bůh všude:

jenom se modlívej

a pracuj a zpívej,

on tě těšit bude.“

Z Táborska. – Srov. Suš. 456, 486.

### 83.

### Lítost dceřina.

(Nápěv 854.)

Líto je mně, můj tatíčku!

líto je mně, líto vás,

že jste vy mě těžko vychovali,

a teď musím pryč od vás!

Děkuju vám, můj tatíčku!

děkuju vám nastokrát,

za to vaše těžké vychování

děkuju vám nastokrát.

Líto je mně, má maličko,

líto je mně, líto vás,

že jste vy mě těžko vychovaly,

a já musím pryč od vás!

Děkuju vám, má matičko,

děkuju vám nastokrát,

za to vaše těžké vychování

děkuju vám nastokrát!

Z Berounska. – Srov. Suš. 452, 475.

### 84.

### Děkováni.

(Nápěv 706.)

Už vás opouštím, tatíčku,

i mou rozmilou matičku:

děkuju vám za vaše chování

až do tohoto provdání.

Mé srdéčko, mé vnitřnosti

vadnou z té velké žalosti,

že se musím s vámi rozloučili

s pryč do ciziny jíti.

Z Berounska.

### 85.

### Zpomínka.

(Nápěv 353.)

Inčko vám děkuju,

má zlatá mamičko!

že jste mě chovala

ako to jablíčko.

Ako to jablíčko,

to pěkny červeny:

dycky jsem bejvala

vaše potěšení!

Z Domažlicka.

### 86.

### Loučení.

(Nápěv 875.)

Už se černé vlásky,

už se potahují,

bílou pavučinkou

už se povlakují,

ouvej!

už se povlakují.

Můj zlatej tatíček

ten po dvoře chodí,

a ani slovíčka

ke mně nepromluví,

ouvej!

ke mně nepromluví.

Má zlatá matička

ta v kuchyni stojí,

a ani slovíčka

ke mně nepromluví,

ouvej!

ke mně nepromluví.

Můj zlatej bratříček

ten v maštálce stoji,

čtyry koně vraný

do vozejčku strojí,

ouvej!

do vozejčku strojí.

Má zlatá sestřička

ta v komůrce stojí,

a svoje peřinky

na polovic dělí,

ouvej!

na polovic dělí.

Dvanáct muzikantů

za stolem sedělo:

Andulce se přece

srdce kormoutilo,

ouvej!

srdce kormoutilo.

Páni muzikanti!

hrajte mně vesele,

dokud ještě sedím

při mateřském stole,

ouvej!

při mateřském stole.

Má zlatá matičko!

promluvte slovíčko:

vy mne opustíte

jako strom jablíčko,

ouvej!

jako strom jablíčko.

Jablíčko upadne

a strom stát zůstane:

nezapomínejte,

mý rodiče, na mě,

ouvej!

mý rodiče, na mě.

Z Prachenska.

Má zlatá matička

ta v kuchyni stojí,

jako kdy se hněvá,

slova nepromluví,

ouvej!

slova nepromluví.

Má zlatá matičko!

promluvte slovíčko:

já už vás opouštím

jako list jablíčko,

ouvej!

jako list jablíčko.

Můj zlatej tatíček

ten po dvoře chodí,

jako kdy se hněvá,

slova nepromluví,

ouvej!

slova nepromluví.

Můj zlatej tatíčku!

promluvte slovíčko:

já už vás opouštím

jako list jablíčko,

ouvej!

jako list jablíčko.

Můj zlatej bratříček

ten koníčky češe,

ten pro mě naříká,

jen se celej třese,

ouvej!

jen se celej třese.

Mý zlaty muziky

vesele mi hrajte,

mé smutné srdéčko

mi obveselujte,

ouvej!

mi obveselujte.

Z Táborska. – Srov. str. 308, ř. 57.

### 87.

### Rozloučení.

(Nápěv 353.)

Zastavte, muziky,

před tím naším domem:

až já se rozlúčím

s milým pánem Bohem.

Zastavte, muziky,

před naší zahrádkú:

až já se rozlúčím

s tatíkem i s matkú.

Zastavte, muziky,

pod tím naším patrem:

až já se rozlúčím

s nejmilejším bratrem.

Zastavte, muziky,

před tú naší cestu:

až já se rozlúčím

s nejmilejši sestrú.

Zastavte, muziky,

pod našima vokny:

až já se rozlúčím

s vedlejšíma kmotry.

Zastavte, muziky,

před našima vraty:

až já se rozlúčím

s chlapci a s děvčaty.

Zastavte, muziky,

ve vsi před tím dubem:

až já se rozlúčím

s ´šeckým Strážským lidem! 

Z Domažlicka.– Srov. Sni. 455; Žeg. P. p. 141; Vójc. II. 18.

### 88.

### S Bohem chlapcům.

(Nápěv 262.)

Vopatruj vás pán Bůh,

´šecky Stražsky chlapci!

vopatruj vás pán Bůh,

já už jdu pryč:

já už jdu do světa,

kde růže rozkvětá,

já už k vám nepřídu

do smrti víc!

Z Domažlicka.

### 89.

### Kvinde.

(Nápěv 594.)

Už vám kvinde dávám,

vy Stražsky chlapci!

kery jste mě brali

v hospodě k tanci!

Brali jste mě, brali –

už nebudete:

až já odsad pudu,

plakat budete!

Už vám kvinde dávám,

vy Stražsky panny!

kery jste tak se mnú

bejvaly rády.

Bejvaly, bejvaly –

už nebudete:

kerak pak vy na mě

zapomenete?

Z Domažlicka.

### 90.

### Zpomínka.

(Nápěv 612.)

Už se rozloučila

s všemi děvčaty,

a taky na záspi

se pacholaty.

Pěkně vám děkuju,

vy naši chlapci,

keři jste brávali

Hančičku k tanci

Brávávali jste jí,

už nebudete:

kerak pak vy na ni

zapomenete?

Zapomenete-li,

to bude plakat:

kdo pak bude za ní

cestičku šlapat!

Z Klatovska.

### 91.

### Napomenutí.

(Nápěv 353.)

Až pudeš ze dveří,

vezmi za vodbičku:

Vopatruj vás pán Bůh,

můj zlatej tatíčku.

Až pudeš ze dveří,

tak dej pozdravení:

Vopatruj vás pán Bůh,

všecky mí přáteli!

Z Domažlicka.

### 92.

### Opuštění rodičů.

(Nápěv 323.)

Bětuška nic nepláče,

není jí to lito,

že ji odtud povezou

přes zeleny žito.

Tatíček tu ostane

a matička taky:

ach, kdo pak jim poslouží,

až budou stonali?

Z Prachenska.

### 93.

### Loučení nevěsty siroty.

(Nápěv 298.)

Já jsem se se všemi

rozlúčila:

mamičku nikde jsem

nevidíla!

Eště se podívám

po dvorečku,

esli tam huhlídám

mú mamičku.

Kde pak je má zlatá,

má mamička,

ať mě vyprovodí

ze dvorečka?

Co já se navolám,

navohlížim:

já vás, má mamičko,

přec nevidím! –

„Jak pak ji huhlídáš,

když jí nemáš?

když na hřbitově spí,

jí nezvoláš!“

Z Domažlicka.

### 94.

### Požehnání.

(Nápěv 353.)

Kde jsú mý rodiče,

kery mě chovaly,

aby mně naposled

požehnání daly?

Požehnání daly,

mě vyprovodily,

eště se naposled

se mnú rozlúčily?

Z Domažlicka.

### 95.

### Poděkování.

(Nápěv 146.)

Poděkuj, Bětuško,

svý zlatý mamince,

že tě vychovala

v strakatý peřince.

Když tě vychovala,

Jozífkovi dala:

což jest ta matička

dobře udělala.

Poděkuj, Bětuško,

svýmu tatíčkovi,

že on tě vychoval

tvýmu Jozífkovi.

„Kterak poděkuju,

když já ho už nemám?

já svýho tatíčka

nikdy neuhlídám!“

Z Prachenska.

### 96.

### Smutná nevěsta.

(Nápěv 44.)

Plakala nevěsta,

že je jí žalostná,

že je jí žalostná

cesta z domu:

„Já smutná nevěsta,

já bych si posteskla,

já bych si posteskla –

nemám komu!“

Z Táborska.

### 97.

### Do Prahy – do Němec.

(Nápěv 171.)

Jaké je to kořeníčko

kapradí?

povezou tě, má panenko,

do Prahy;

povezou tě, má milá,

kdes jak živa nebyla,

povezou té, má milá,

do Prahy!

Jaké je to kořenícko

puškvorec?

povezou té, má panenko,

do Němec;

povezou tě, má milá,

kdes jak živa nebyla,

povezou tě, má milá,

do Němec!

Z Berounska.

### 98.

### Loučení a potěcha.

(Nápěv 356.)

Loučení, ach loučení!

což jest to věc těžká,

když se musí rozloučili,

když se musí rozloučit!

s syou matičkou dceruška!

Nermuťte se, matičko,

že já od vás pudu:

nechciť já zapomcnouti,

ale předce až do smrti

vaším dítětem budu.

„Nermoutím se, dcero má,

že pudeš odemne:

ale jen nejvíce nad tím,

dceruško moje, se rmoutím,

jak se tobě povede.“

Jak pak by se mně vedlo?

dobře, má matičko:

vždyť jsem já jen obdržela,

co jsem sama míli chtěla,

co žádalo srdéčko!

Z Plzeňska. – Srov. Suš. 453.
