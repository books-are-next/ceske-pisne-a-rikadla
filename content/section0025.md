---
contentType: poetry
---

## Podzimní hry.

### 1.

### Na Jestřába.

Jestřáb sedě na zemi, dřívkem kope jamku. Kvočna s kuřaty vůkol obchází kvokajíc a kuřata típajíce. První kuře drží se kvočny kolem pasu, druhé se drží prvního, třetí druhého a tak dále všecky jedno druhého řadou.

Kvočna: Kvok! kvok! co tu děláš?

Jestřáb: Klofám, klofám jamčičku.

Kvočna: Co s tou jamčičkou?

Jestřáb: Ohníček rozdělával.

Kvočna: Co s tím ohníčkem?

Jestřáb: Vodičku hřát.

Kvočna: Co s tou vodičkou?

Jestřáb: Kuřátka pařit.

Kvočna: Kdo ti je dá?

Jestřáb: Pán Bůh.

Kvočna: Pán Bůh jich nemá ani ti nedá.

Jestřáb: A co ty máš?

Kvočna: Já mám kobylu, ona tě kopne.

První kuře: Já mám krávu, ona té trkne.

Druhé kuře: Já mám psa, on tě kousne.

Třetí: Já mám kočku, ona té škrábne.

Čtvrté: Já mám husu, ona tě štípne.

Páté: Jám mám kohouta, on té klofne.

A tak dále každé kuře jmenuje zvíře nějaké, a co jestřábovi udělá. Potom zeptá se jestřáb ještě kvočny: Kudy cesta do města?

Kvočna ukáže mu naopak, do polí anebo k lesu. Jestřáb na to nedbaje vyskočí a pustí se za posledním kuřetem, chtěje ho polapili. Kuře jemu se vyhýbá a však neustále se držíc řady, a kvočna musí kuřeti pomáhali. Podaří-li se kuřeti, aby se zády ke kvočně dostalo, obejme je kvočna kolem pasu, a jestřáb musí Zas odejiti, nemaje k tomu kruhu, který kvočna s kuřaty takto činí, moci žádné. Na to se hraje znova, a ono poslední kuře nyní jest kvočnou. Podařilo-li se však jestřábovi ono poslední kuře odtrhnouti od řady, prvé nežli je kvočna mohla obejmouti, tehdy je zabije, totiž odvede je stranou, a pak zase sedne a kopá jamku, načež předešlá kvočna s ostatními kuřaty hru zase počne jako prvé. Hra tak dlouho trvá, až jestřáb všecky kuřata kvočně odvede a konečně také kvočnu polapí.

### 2.

### Na kokše.

Chlapci postaví se rovnou řadou jeden za druhým, každý drže se toho, jenž stojí před ním, pevné v kyčlích, aby jestřáb nemohl prorazili. První jich slově „kokeš“; jeden pak chlapec, mimo řadu jsoucí, „jestřábem“ se nazývá. Jestřáb přiletí před kokse, řka: Kokeš!

Kokeš: Co chceš?

Jestřáb: Toho zadního.

Kokeš: Jdi a chyť si ho.

Jestřáb běží pro zadního chlapce; tento však po druhé straně řady utíká ku předu, chtěje se dostati na první konec řady před kokše. Jestřáb jemu nadbíhá brzy po té brzy po druhé straně, dokud ho buď nechytí, anebo dokud se chlapci nepodaří postaviti se před kokše. Jest-li že se mu to podařilo, jest onen chlapec nyní sám koksem a hraje se snová; jestřáb pak musí zůstali jestřábem, dokud někoho nechytí. Když někoho chytil, musí chycený nyní býti jestřábem a jestřáb stane se koksem. Při honění nemá se na tři kroky odbíhali od řady.

### 3.

### Hra na vlka.

I.

Chlapec jeden jest vlkem, číhaje ve křoví, za plotem, v příkopě a p.; druhý jest ovčákem a třetí psíkem. Ostatní pak děti, chlapci i děvčátka, jsou ovečkami, sedíce na bobečku a škubajíce trávu, jako by se pásly. Ovčák zpívá:

Pasu, pasu ovce

na vlkově louce;

vlk není doma,

šel do Bydžova

pro čtyry ovce,

pátýho skopce,

pro bilýho berana

se zlatýma rohama.

Mezi tím vlk se přiloudí a vskoči mezi ovce, ježto se rozutíkají; kterou chytí, odvede si ji na své místo. Tato hra opakuje se tolikkrát, dokud ještě jaká ovečka se pase. Zatím však ovčák se psíkem ovcí svých brání, a protož musí chlapec vlk nad ně silnější býti. Když pak ovce všecky již odvedeny jsou, chytí vlk také psíka a konečně ovčáka samého.

Z Bydžovska.

  

V některých místech hrají tuto hru bez ovčáka a bez psíka. Ovečky pasouce se zpívají:

Trhám, trhám travičku

v tom zeleném háječku;

příjde-li na mě vlček,

strhne on mi krček:

já se vlčka nebojím,

svy kravičky podojím:

pojď, vlčku, pojď!

V tom vlček vyskočí a ovce dají se na útěk, trávu natrhanou za hodíce a řkouce: „Tu máš, vlčku, svou travičku!“ Kterou ovci vlček polapí, odvede si ji a jde potom znovu číhat, až je všecky schytá.

Sr. Krolm. II, 456.

  

V lese vlk, ovce na pastvě a hospodář.

Hospodář: Ovčičky, ovčičky! Pojďte domů.

Ovce: Nesmíme.

Hospodář: Pro koho?

Ovce: Pro vlka.

Hospodář: Kde je vlk?

Ovce: V lese, černou ovčičku nese.

Na to vlk vyběhne a jednu ovci sobě chytí.

Z Berounska.

  

II.

Pasačka, psík, stádo oveček a vlk jako ve hře předešlé. Pasačka se psíkem obchází stádo, točíc v ruce proutkem a zpívajíc:

Naše paní říkávala,

abych dobře pásávala;

a já pásat nebudu,

raděj odtud pryč pudu:

sama jídá kaši sládku,

a mně dává syrovátku;

sama pije ze sklenice,

a mně dává ze střevíce;

sama jezdi v kočáře,

a já musím na káře.

Nyní volá do lesa: „Vlčku! vlčku!“ –Vlček vyběhne: „Co chceš? já jsem vlček.“

Pasačka: „Když jsi vlček, chyť si nejpěknější ovčičku.“

Vlček: „Já nechci ovčičku: já chci hezkou holčičku!“

Pasačka utíká, vlk za ní, a když ji chytí, vezmou se za ruce a točíce se kolem zpívají:

Naše paní říkávala,

abych dobře pásávala;

a já pásat nebudu,

raděj s vlčkem pryč pudu:

sama jídá atd.

Mezi tím pes neustále štěká a stádo bekotá, ku písni té přizvukujíce.

Štěpnice, 1857, str. 50.

### 4.

### Kmotra Lidka.

Tuto hru hraje obyčejně pět děvčátek buď ve stromové zahradě anebo na návsi, kdež aspoň čtyry stromy pohromadě stojí. Každé děvče chytí se jednoho z těch čtyr stromů a páté liché jest „žebráckou“.

Žebrácká přijdouc k jednomu děvčeti, řekne:

Kmotra Lidko,

půjč mi sítko.

Tato odpoví:

„Já ho nemám, má ho vedle“;

anebo:

„Půjčila sem ho sousedce“ – a přitom ukáže na vedlejší děvče. Žebrácká jde k této sousedce:

Kmotra Lidko,

půjč mi sítko.

Tato jí opět ukáže dále k děvčeti u třetího stromu, a toto ke čtvrtému. Poslední však děvče nesmí již se vymlouvati, že sítka nemá, a žebračku | zase posílati k prvnímu, nýbrž vykřikne:

„Hejhejte se!“

Na to musejí všecky děvčata místa svá změnili, totiž každá svůj strom opustic hleděti, aby se jiného chytila; při té příležitosti zaskočí si žebrácká místo u nejbližšího stromu, a které děvče potom zbylo, musí býti žebráckou. A však i mezi hrou, když žebrácká s některou kmotrou mluví, ostatní děvčata za jejími zády neustále přebíhajíce místa sobě mění; podaří-li se žebračce děvčeti některému zaskočili místo, přestane býti žebráckou, a jest jí toto děvče.

Z Berounska.

### 5.

### Na umrlého Žida.

Na podzim, když listí již opadává, hrávají děti rády v zahradách na umrlého Žida. Jedno totiž, jsoucí Židem, položí se na zemi na znak, ostatní pak chodí, jedno za druhým, okolo něho do kolečka, zpívajíce:

Žid nám umřel pod lavicí,

pochováme ho na vinici,

nebudem mu zvoniti,

až nás bude honiti

okolo chléva

pro kousek chleba,

okolo polí

pro trochu soli.

Gon! – gon! –

Žide, Žide zhůru!

máš tam mastnou kůru:

až ta kůra vychladne,

Žid někoho popadne.

Tu se Žid se země rychle zchopí a děti sc na vše strany rozutíkají; koho z nich Žid polapí, jest potom místo něho zase Židem.

Z Berounska.

  

V Klatovsku při hře této zpívají:

Žid náš Heršel

pod lavicí zemřel;

nedáme mu zvoniti,

až nás bude honiti.

Vstaň, Žide, nahoru!

máš tam mísu tvarohu,

na necičkách másla,

aby se ti hubička spásla.

Anebo:

Žid nám umřel na lavici,

vynesli ho na ulici;

a ta židovská nevěsta

ukradla nám kus těsta,

rozdala je žáčkům,

těm nebeským ptáčkům.

Cincililin!

Žide vstávej!

### Říjen,

Teplý Říjen,

studený Únor.

  

Není-li vida ti čečetek,

bude tuhá zima.

### 7 Října.

Na sv. Marka,

kdo nemá chleba,

ať kouše jabka.

### 16 Října.

Svatý Havel

do zelí zajel.

  

Havlovo žito,

Urbanův oves,

co z toho bude,

potom mi pověz.

### 18 Října.

Na svatého Lukáše

hojnost chleba i kaše.

### 21 Října.

Svatá Voršila

jíní našila.
