---
contentType: poetry
---

<section>

## Příjezd nevěstin.

Když přijíždějí ke dvoru ženichovu, zpívají takto:

### 124.

### Příjezd.

(Nápěv 612.)

Vodevírejte se

ty váše vrata: 1)

vezem vám nevěstu

vod stříbra, zlata.

</section>

<section>

Vodevírejte se 2)

ty váše dvířce:

vezem vám nevěsta,

má novy tříce.

</section>

<section>

Sundávejte se

váeeky závory:

vezem vám nevěstu

samy fábory.

</section>

<section>

Poneste žedličku

vaší nevěstě:

vezem vám nábytek,

stojí za dvě stě.

</section>

<section>

Poneste žedličku, 3)

poneste k vozu,

ať sobě nezláme

nevěsta nohu.

</section>

<section>

Slízej, ty nevěsto,

slízej ty s vozu,

jdi se tam podívat

do svýho domu.

</section>

<section>

Do svýho tam domu,

do svý setnicě,

jdi se tam podívat

ke svý mamičce.

</section>

<section>

Dyž přídeš do senci,

dej pozdravení:

„Ste-li pak tu všichni, 4)

moji přáteli?“

</section>

<section>

Postavte halmárku,

ať se nezvrátí,

ať se nám nevěsta

demů nevrátí.

</section>

<section>

Pote ji, mamičko,

pote ji vítat:

bude vás Hančička

pěkně poslúchat.

</section>

<section>

Pote ji, tatíčku,

pote ji vítat:

bude vás Hančička

dobře poslúchat.

</section>

<section>

Bude vás poslúchat

v pátek, v sobotu,

bude vám dělávat

všechnu robotu

</section>

<section>

Pote ji huvílat,

všichni přáteli:

Hančička je váše,

už jinač není!

Z Domažlicka

1) Štěpánojc vrata,

Konopojc vrata a p.

2) Vodevírejte se

ty váše dveře:

vědem vám nevěstu,

jedva k vám vleze.

3) Přines nám, ženichu,

pěknú žedličku,

ať sobě nezlámem

naši nožičku.

4) „Ičko vám děkuju,

moji přáteli!“

### 125.

### Otevření vrat.

(Nápěv 311.)

Panímámo zlatá!

otevřete vrata:

ať si nepolámu

na kloboučku zlata.

</section>

<section>

Panímámo zlatá!

otevřete dvířka:

ať si nepolámu

na kloboučku pírka.

Z Táborska.

</section>

<section>

(Nápěv 497.)

Panímámo zlatá!

otevřte nám vrata:

vezeme vám nevěstu

a nevěsta truhličku

od samýho zlata.

Z Boleslavska.

### 126.

### Přivítání.

(Nápěv 218.)

Panímámo Jersouc!

vyjděte před dům:

nelekejte se nás,

jede nás sedům;

jede nás sedům,

a několik víc:

nevyjdete-li ven,

zas pojedem pryč.

</section>

<section>

Panímámo Jersouc!

zameťte cestu:

a my vám vezeme

hezkou nevěstu;

má novou truhlu,

samy dukáty,

strakatý peřiny,

halmaru taky.

</section>

<section>

Panímámo Jersouc!

přivítejte nás:

vezem vám nevěstu,

ta bude pro vás;

je mladá, hodná,

umí dělati:

ta vám nic nebude

ubližovati.

Z Prachenska.

Rodičové ženichovi již očekávají před vraty; matka přistaví nevěstě k vozu stolici a družba ji pomůže dolů. Ženy zpívají:

### 127.

### Slízání s vozů.

(Nápěv 640.)

Polez, Hana, polez dolů,

my už pojedeme domů:

Honzíčka dostaneš,

sama s ním zůstaneš,

polez, polez, polez dolů!

Z Domažlicka.

### 128.

### Uvítání.

(Nápěv 612.)

Vítám tě, nevěsto!

do naší chaty:

budeš-li hupřímná,

budeme taky.

</section>

<section>

My máme hupřimnost,

my ti ji dáme:

za naši dcerušku

té přijímáme.

Z Domažlicka.

</section>

<section>

Po té uvede družba nevěstu s ženichem do světnice a odevzdá ji rodičům ženichovým, řka:

„Nejmilejši pane otče a pani matko! páni rodiče nevěstiny laskavé vás pozdravují, a posílajíce vám tuto svou nejmilejši dcerušku, kterou jste sobě se svým milým synem za svou nevěstu vyvolili, odevzdávají vám ji k dobrému chování i zachováni, a k jejímu i k vašemu potěšení, té důvěry jsouce, že ji jako své vlastní dítě laskavě přijmete, ji milovatí a všecko dobré přáti, v nějakém pochybení mírně napomínati a ke všemu dobrému vésti budete, stát ona také od svých milých rodičů přikázáno, aby vás jako své vlastní rodiče ctila, milovala, vámi se řídila, vám ochotně sloužila, i samou radost a potěšení jak manželu svému tak i vám působila. A protož nyní na jejím místě uctivě žádám, abyste jí s jejím manželem udělili své otcovské s mateřské požehnání; neb když jich manželství požehnáním se začne, bude vždycky potom požehnané, šfastné a radostné.“

Po uděleném požehnáni provádí družba nevěstu po stavení: v kuchyni, v chlívě, v komoře a t. d., i všecko jí vysvětlaje, co kde má dělali: jak se prý sladí z jablek kaše, jak se voda vaří na měkko, jak se jalovice dojí a t. d. V bytu ženichově má se prý nevěsta nejprve podívali do komína, aby se ji po otcovském domě nestýskalo. Také nemá dříve choditi domů k rodičům svým, až k „dobré vůli,“ sice by potom od manžela utíkala.

Zatím venku skládají s vozu nevěstin nábytek. Když sundávají peřiny a truhly, zpívají:.

### 129.

### Slaměné podniky.

(Nápěv 146, 353.)

Na koho naříkat, ‚)

než na naši mámu,

že mně nastrkala

do podušek slámu.

Do podušek slámu,

do truhel kamení,

ako bych nebyla

z toho pokolení! 2)

Z Domažlicka.

1) Byla bych neřekla

do tý naši mámy,

že vona mně nandá

do podušek slámy.

2) z jejího stavení.

### 130.

### Špatné vdaní.

(Nápěv 146, 845.)

Vdala jsem se, vdala!

co je po mém vdaní,

když jsem se dostala

daleko od mámy.

</section>

<section>

Daleko od mámy,

od zlatý mamičky:

budou pro ni plakat

mý černý očičky!

Z Berounska.

</section>

<section>

Vdala jsem se, vdala!

co je po mém vdaní,

když jsem se dostala,

kde chleba nemají.

</section>

<section>

Kde chleba nemají,

votavy nesečou: 1)

ještě mé k posledu

za vlasy vyvlečou!

Z Prachenska.

1) žádného vařeni:

pomoz mi, Bože můj!

v tomto mém soužení!

### 131.

### Do nouze vdaná.

(Nápěv 353.)

Líto je mně, líto

ach té naší louže,

že jsem se dostala

z rozkoše do nouze.

</section>

<section>

Kde chleba nemají,

nikdy ho nepečou;

že jsem se já stala

bezděčnou nevěstou!

Z Bydžovska.

</section>
