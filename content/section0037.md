---
contentType: prose
---

## Cesta pro nevěstu.

Jest-li nevěsta přespolní, jedou pro ni na žebřinovém vose, k němuž čtvero koní zapraženo jest. Někdy ženich a mladý lid před vozem jedou na koních. Hudba braje, muži výskají, střílejí z bandytek a ženy zpívají.

### 13.

### Pochod.

(Nápěv 97.)

Čtyry koně jdou

tamhle za vodou

pro mou nejmilejší,

tamhle za vodou

čtyry koně jdou

pro mou milou.

Z Klatovska.

### 14.

### Porada.

(Nápěv 361.)

Má milá slouží za vodou,

já zase sloužím za druhou:

kterak já si poradit mám,

bych mou panenku dostal k nám?

Koupím si veslo slonové,

stříbrem, zlatem okované,

a sednu si na lodičku,

pojedu pro svou holčičku.

Z Berounska.

### 15.

### Pro milého nic těžkého.

(Nápěv 61.)

Byť pršelo, jen se lilo,

za těžký by mi nebylo

do Čimelic do kostela:

viděla bych, co bych chtěla.

Viděla bych čerty oči,

co se po nraě vždycky točí;

točí, točí, točit budou –

dá-li pán Báb, moje budou.

Jak je to lítost veliká,

když chlapce holka zanechá:

oba těžký srdce mají,

když na sebe zpomíoají.

Z Prachenska. – Srov. Krol. II, 240.

### 16.

### Dukát.

(Nápěv 434.)

Na těch Klenovskejch paloučkách,

na těch Klenovskejch lukách

ztratil Jeniček dukátek,

ztratil Jeníček dukát.

Jdi ho, má milá, hledati,

jdi ho, má milá, hledat:

jest-li ten dukátek najdeš,

dáme se za něj oddat.

Z Klatovska.

Na těch Lázeckejch lukách

ztratil Tomášek dukát:

„Jdi ho, má milá, hledat,

dáme se spolu oddat.“

Andulka dukát našla,

panu faráři nesla:

„Tu máš, faráři, oddej,

vždyť je Tomášek hodnej.“

Z Prachenska.

### 17.

### Maličká nevěsta.

(Nápěv 811.)

Má zlatá Ančička!

co paks tak maličká?

jako by nebyla

tři léta vlažička.

Tři léta vlažička,

sedum let deštíček:

že za tebou chodil

šenkýřouc Horníček.

Z Prachenska.

### 18.

### Lipka a láska.

(Nápěv 566.)

Žádná není tak maličká

jako já,

přece se mně suchá lipka

zelená;

zelenej se, suchá lipko,

zelenej:

jen se na mě, můj holečku,

nehněvej!

Proto jsem si kanafasku

koupila,

abych se ti, můj holečku,

líbila:

na strakatou, na zelenou,

na bílou,

abysi mně nechopal

za jinou.

Z Klatovska.

### 19.

### Libost.

(Nápěv 311.)

Můj zlatej Honzíčku,

malovaný dítě:

kdybys nebyl bezkej,

nevzala bych si tě.

Ale že jsi hezkej,

proto si tě vemu,

za ručičku si tě

k oltáři povedu.

Kdyby ty jsi neměl

těch černejch očíček,

nedávala bych ti

já tolik hubiček.

Z Prachenska.

### 20.

### Vymínka.

(Nápěv 264.)

Chceš-li mě, holečku,

chceš-li mě mít,

nesmíš mne tejrávat,

ani mne bít:

budeš-li mě tejrat

nebo bívat,

bude se matička

smutně dívat.

Z Prachenska.

### 21.

### Střelba.

(Nápěv 577.)

Pansky pachole,

půjč mi pistole,

já si dám jednu ranku:

aby slyšela

holka má milá

až do panskýho zámku.

Z Táborska.

### 22.

### Očekávaní.

(Nápěv 432.)

Náš kohoutek kokrhá, kokrhá,

bude brzo ráno:

můj Jeniček zpomíná, zpomíná

na mě, panímámo!

kýž je možná tobě,

potěšeni moje,

hubičku dáti!

Panímámo vstávejte, vstávejte,

pantáta vás volá;

snídaníčko chystejte, chystejte,

bude u nás svatba:

já se bodu vdávat,

musím brzo vstávat

ráno, raníčko.

Můj Jeníček jede k nám, jede k nám,

tamhle od háječku;

věru, já ho dobře znám, dobře znám,

po vraném koníčku:

jenom pospěš hodně,

potěšení moje,

ráda tě vidím.

Ráda tomu, ráda jsem, ráda jsem,

srdce ve mně skáče;

můj oumysl potěšen, potěšen,

pro tebe, můj chlapče:

nebudu se bávat,

žebych měla spávat sama jediná.

Z Plzeňska. – Srov. Čel. I, 3.
