---
contentType: prose
---

## Písně masopustní.

1. 

(Nápěv 371.)

Masopust držíme,

nic se nevadíme,

pospolu:

proč bychom se hádali,

když jsme se tak shledali

po znovu?

V dobrém jsme se sešli,

rádi jsme se našli

pospolu:

dříve než se rozejdem,

ještě sobě připijem

po znovu.

Z Plzeňska.

  

2. 

(Nápěv 560.)

Proč pak pán Bůh

starý panny tresce,

že je žádnej

milovati nechce?

  

3.

Proč pak pán Bůh

starý patiny nemiluje?

proč pak pán Bůh

stary panny nemá rád?

těm mladejm dá muže,

těm starejm nemůže:

proč pak pán Bůh

stary panny nemá rád?

Z Klatovská.

#### Ostatky.

(Nápěv 174)

Už je toho masopustu

na mále, na mále:

kam pak my ty stary panny

prodáme, prodáme?

  

Prodáme je do Hrdliva

židovi, židovi,

aby je měl se židovkou

do zeli, do zelí.

  

Prodáme je Velvarskýmu

biřici, biřici,

aby jimi vydlažoval

silnici, silnici.

Z Rakovnicka.

#### Voračky.

V úterý masopustní bosi okolo Domažlic chodíce dům od domu s praporcem a s hudbou, zpívají:

  

1.

(Nápěv 480.)

Voráči, voráči!

pojed demů. –

„Já eště nezvoral,

nepojedu.

Eště mám vorati

tu cestičku,

kerú sem hušlapal

pro Hančičku.“

  

2.

(Nápěv 799.)

Mrzilo mě vorání,

a mrzilo mě kopání:

dyž se mně nic nelíbí,

a než ve světě toulání.

  

Mrzíla mě voračka,

a mrzíla mě kopačka:

dyž se mně nic nelibí,

a než ve světě toulačka.

Z Domažlická.

Škaredá středa.

Na škaredou středu

nerada předu,

ráda spím,

a co je dobrého,

všecko s ním.

  

#### 12 Března.

Na den svatého Řehoře vyvolávají děti:

Dnes je svatýho Řehoře,

přeletěla vlaštovička přes moře:

blázen sedlák, kterej nevoře!

Z Bydžovska.

  

Na svatýho Řehoře led

plove do moře,

žába hubu otevře.

### Řehořská.

(Nápěv 682.)

  

Učitele velkého,

Řehoře svatého,

dnešního dne slavnost máme;

radujme se z toho.

  

Kdo své dítky miluje,

vediž je k dobrému,

a své syny dej do školy,

ať se učí tomu:

  

Nejprve Boha znali,

stvořitele svého,

v víře je vyučovali

Krista, syna jeho.

  

Pakli žáčka nemáte,

na papír nám dejte:

pro jeden groš, pro dva, pro tři

jistě neschudnete.

  

Budete míl odplatu

v tom nebeském ráji,

kde svatý Řehoř přebývá,

pána Boha chválí.

  

Pakli nám nic nedáte,

tehda uhlídáte:

všecky hrnce potlučeme,

co v polici máte,

a kosinky polámeme,

co na peci máte.

Ze staršího rukopisu.

  

Tuto píseň zpívávali žáci, chodíce s učitelem dům od domu a dárky sbírajíce, až do zřízení německých škol za císaře Josefa II., načež chozeni toto přestalo. Přitom často také hrávali „na mistra“ a „na vojáky“, odříkávajíce spůsobem recitativním následující a jiné podobné veršíky:

  

#### Mistr.

I.

Mistře, mistře vyučený,

ve všech školách vycvičený!

pověz mi, co jest to: Jeden? –

„Jeden pán Bůh náš,

který na nebi přebýváš.“

  

Mistře, mistře vyučený,

ve všech školách vycvičený!

pověz mi, co jest to: Dvě? –

„Dvě tabule Mojžíšovy,

jeden pán Bůh náš,

který nad námi přebýváš.“

  

Mistře, mistře vyučený,

ve všech školách vycvičený!

pověz mi, co jest to: Tři? –

„Tři svatí patriarchové,

dvě tabule Mojžíšovy“ atd.

  

Mistře, mistře vyučený,

ve všech školách vycvičený!

pověz mi, co jest to: Čtyry? –

„Čtyři evangelistové,

tři patriarchové“ atd.

  

Mistře, mistře vyučený,

ve všech školách vycvičený!

pověz mi, co jest to: Pět? –

„Pět ran Ježíšových,.

čtyři evangelistově“ atd.

  

Mistře, mistře vyučený,

ve všech školách vycvičený!

pověz mi, co jest to: Šest? –

„Šest štoudví kamenných

vínem naplněných,

pět ran Ježíšových“ atd.

  

Mistře, mistře vyučený,

ve všech školách vycvičený!

pověz mi, co jest to: Sedům? –

„Sedům darů Ducha svatého,

šest štoudví kamenných“ atd.

  

Mistře, mistře vyučený,

ve všech školách vycvičený:

pověz mi, co jest to: Osum? –

„Osmero blahoslavenství,

sedům darů Ducha svatého“ atd.

  

Mistře, mistře vyučený,

ve všech školách vycvičený!

pověz mi, co jest to: Devět? –

„Devět kůrů andělských,

osmero blahoslavenství“ atd.

  

Mistře, mistře vyučený,

ve všech školách vycvičený!

pověz mi, co jest to: Deset? –

„Desatero božích přikázaní,

devět kůrů andělských“ atd.

  

Mistře, mistře vyučený,

ve všech školách vycvičený!

pověz mi, co jest to: Jedenáct?–

„Jedenáct panen zmordovaných,

na Rejně v Kolíně pochovaných,

desatero božích přikázaní“ atd.

  

Mistře, mistře vyučený,

ve všech školách vycvičený!

pověz mi, co jest to: Dvanáct? –

„Dvanáct apoštolů

u božího stolu,

jedenáct panen zmordovaných,

na Rejně v Kolíně pochovaných

desatero božích přikázaní,

devět kůru andělských,

osmero blahoslavenství,

sedům darů Ducha svatého,

šest štoudví kamenných

vínem naplněných,

pět ran Ježíšových,

čtyři evangelistové,

tři svatí patriarchové,

dvě tabnle Mojžíšovy,

jeden pán Bůh náš, 1)

který na nebi přebýváš.“

Z Prahy. 1) Také:

jeden pán Bůh na nebi,

který panuje nad námi

nade všemi.

II.

Mistře nad mistry vyučený,

ve všech školách vycvičený!

pověz nám, co jest to:

Jeden? –

„Orel pták,

to jest tak:

stroj, má milá, bílé lože,

půjdem na ně spat,

a ta naše šenkýřečka

bude nalejvat.“

  

Mistře nad mistry vyučený,

ve všech školách vycvičený!

pověz nám, co jest to:

Dvě? –

„Dvě telátka a kravička,

pásla je tam Andulička.

Orel pták,

to jest tak:

stroj, má milá, bílé lože,

půjdem na ně spat,

a ta švarná šenkýřečka

bude nalejvat.“

  

Mistře nad mistry vyučený,

ve všech školách vycvičený!

pověz nám, co jest to:

Tři? –

„Tři koňové šli,

dvě telátka a kravička,

pásla je tam Andulička“ atd.

  

Mistře nad mistry vyučený,

ve všech školách vycvičený!

pověz nám, co jest to:

Čtyry? –

„Čtyry laně šly

a koňové tři,

dvě telátka a kravička“ atd.

  

Mistře nad mistry vyučený,

ve všech školách vycvičený!

pověz nám, co jest to:

Pět? –

„Pět hřebců,

čtyry lané šly

a koňové tři“ atd.

  

Mistře nad mistry vyučený,

ve všech školách vycvičený!

pověz nám, co jest to:

Šest? –

„Šest ševců,

pět hřebců,

čtyry laně šly“ atd.

  

Mistře nad mistry vyučený,

ve všech školách vycvičený!

pověz nám, co jest to:

Sedum? –

„Sedům skřivanů pečených,

šest ševců,

pět hřebců“ atd.

  

Mistře nad mistry vyučený,

ve všech školách vycvičený!

pověz nám, co jest to:

Osum? –

„Osum panen nevěrných,

sedům skřivanů pečených,

šest ševců“ atd.

  

Mistře nad mistry vyučený,

ve všech školách vycvičený!

pověz nám, co jest to:

Devět? –

„Devět klášterů slaměných,

to nádherné stavěných;

osum panen nevěrných“ atd.

  

Mistře nad mistry vyučený,

ve všech školách vycvičený!

pověz nám, co jest to:

Deset? –

„Desatero husí,

ty do peci musí;

devět klášterů slaměných“ atd.

  

Mistře nad mistry vyučený,

ve všech školách vycvičený!

pověz nám, co jest to:

Jedenáct? –

„Jedenáct labutí,

ty nám budou po chuti;

desatero husí“ atd.

  

Mistře nad mistry vyučený,

ve všech školách vycvičený!

pověz nám, co jest to:

Dvanáct? –

„Dvanáct apoštolů

sedí kolem stolu.

Jedenáct labutí,

ty nám budou po chuti.

Desatero husí,

ty do peci musí.

Devět klášterů slaměných,

to nádherné stavěných.

Osum panen nevěrných.

Sedům skřivanů pečených.

Šest ševců.

Pět hřebců.

Čtyry laně šly,

a koňové tri.

Dvě telátka a kravička,

pásla je tam Andulička

Orel pták,

to jest tak:

stroj, má milá, bílé lože,

půjdem na ně spat,

a ta zlatá šenkýřečka

bude nalejvat.“

#### Řehořské vojsko.

Profos.

Já od toho regimentu profous,

kdyby tady někdo něco zakous,

já ho mám vůli potrestati

a od armády odehnuti.

Tambor.

Bubny, bubny, veselosti

svatému Řehoři ke cti!

my dítky verbujeme

ku všeliké ctnosti,

by se nám daly verbovati

a s námi v dobrém bojovali.

Praporečník.

Neomylná pravda,

to věz, co mně můj bratr přines:

praporec Krista Ježíše,

to jest brána nebeské říše;

kdo chce se do ní dostati,

musí Ježíše Krista následovali.

Malí vojáci.

Já jsem malý žáček,

zpívám jako ptáček,

rád do kostela chodívám,

pánu Bohu se modlívám.

  

Já mám ptáčka v dubu,

pošlu tam na něj Kubu:

Kuba má špičatou hubo,

on mi ho vyklobá z dubu.

  

Když jsem šel přes Pražskej most,

našel jsem střibrnej groš:

najed jsem se,

napil jsem se,

měl jsem všeho dost.

  

Já jsem chlapík jurista,

mám kabát za tři sta:

pověsím ho na kolik,

on nestojí za troník.

  

Já kadet, stojím piket:

přijde na mě kulička,

padnu jako hnilička.

  

Já mám ptáčka v lese,

on mi tam vajíčka nese;

dá-li pán Bůh zdraví,

vyberu si mladý.

  

Rada, rada, rada naše –

kdybych já měl rendlík kaše,

sed bych si s ní pod lavici,

nepřekážel bych ve světnici.

A proč je ta vaše děvečka tak

hloupá, že mi tu kaši nevofouká:

až já ji budu foukat,

ona na mě bude koukat;

až já ji budu jíst,

ona na mně bude chtít.

Bandur.

Já bandur ze Švábsky země,

přijměte mě mezi sebe,

já vás naučím verbovati,

všecko na pořád brati:

nejdřív pobereme slepice,

potom kde jaky vejce;

až přijdeme do hospody,

uděláme si dobry hody.

Major.

Já major od armády

mám vyslejchati kamarády,

z hloupých moudré dělali,

co se má komu dostati:

však až já si zpomenu,

hůlku do ruky vemu;

až já budu křičet: couvej!

všickni budon křičet: ouvej!

Z Berounska.

#### 25 Března.

Zvěstování prý jaro zvěstuje:

ale zima přec neulevuje.

  

Zvěstování

vždycky zimu nevyhání.

#### Jaro.

Laštovičky letí,

zvěstují podletí.

  

Na jaře konev deště,

lžíce bláta;

na podzim lžíce deště,

konev bláta.

  

Na jaře zamaž,

na podzim zapraž.

  

Kam se první bouřka honí,

všecky ostatní táhnou po ní.

  

Když záhy trn rozkvétá,

záhy se žito vymetá.

  

Jest-li zjara mnoho žluté trávy,

bude mokrý rok;

jest-li z jara mnoho bílé trávy,

bude suchý rok.

  

Jest-li z jara mnoho bodláčí,

bude pěkný podzimek.

  

Bujný květ,

plný úl.

#### Podléška

(hepatica),

ježto záhy z jara, již v měsíci Března, pod lesními stromy a křovinami modře květe. Kdo ji na jaře nejprve spatří, utrhne ji rukou neholou, nejraději bílým šátkem ovinutou, a potírá květem jejím třikráte sobě vůkol očí, při tom třikráte po sobě říkaje:

Podlíska, podlíska, podlískal

tebe nebolejí očička,

ale mne očička bolejí:

však ony se do rána zhojejí.

Sr. Suš. 735. Na Moravě slově tato bylina prostonárodně sisí, sisíčko a k témuž účelu jí se užívá.
