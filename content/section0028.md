---
contentType: poetry
---

## Přástvy.

Krátký den,

dlouhá nit.

Po posvícení počínají se přástvy a trvají až do popelečné středy. Dívky scházejí se večer do jednoho stavení příst o úkol; při tom zpívají, vypravují sobě, co která ví a umí, žertují a čtveračí. Místem i hoši přicházejí sem, což dívkám ovšem není nemilé; ano samy je přivábili hledí tímto spůsobem: smetají ze všech koutů smetí do prostřed světnice, říkajíce:

Smetáme smetí:

mládence, vdovce,

ať přijde, kdo chce:

od východu,

od západu,

z předu, z zadu

přes zahradu.

Potom to smělí vyhodí před slavení na cestu.

Z Chrudimska. – Sr. Suš 762.

### Kuželíček.

Dá-li pán Bůh, v pondělí

můj kuželíček naději:

kuželiček, přeslička,

děvče jak růžička, 

můj kuželíček naději.

  

Dá-li pán Bůh, v outerej

můj kuželiček hotovej.

  

Dá-li pán Bůh, ve středu

můj kuželíček opředu.

  

Dá-li pán Bůh, ve čtvrtek

můj kuželíček jak chrtek.

  

Dá-li pán Bůh, na pátek

můj kuželiček má svátek.

  

Dá-li pán Bůh, v sobotu

přadena budou na plotu.

  

Dá-li pán Bůh, v neděli,

aby to všichni věděli.

Z Boleslavska a z Klatovska.
