---
contentType: poetry
---

## Poděkování.

Prvé nežli vstanou od stolu, promluví družba takto:

„Vysoce vážení páni hosté! slušná i povinná věc jest, poněvadž jsme při tomto stole manželském darů božích požívali, abychom také pánu Bohu za ně poděkovali a kratičkou modlitbou jemu čest a chválu vzdali.“

Po obyčejné modlitbě mluví družba dále:

„Vysoce váženi páni, paní, panicové a panny, všickni zde přítomní páni hostí! pan ženich a panna nevěsta, i s obojí strany páni rodičové srdečně přejí vám, aby požíváni těchto pokrmů i nápojů vám ke zdraví sloužilo a v dobrou krev se obrátilo. Při tom vám ještě jednou všem uctivě děkují, že jste je do tohoto příbytku k jich potěšení a k radosti navštívili a tu jich manželskou tabuli svými vysoce váženými osobami ozdobili. Spolu taká páni rodičové s uctivostí žádají, pokudž by se bylo komu za dost neučinilo, neb nějaká stala nepohodlnost, jakž se častěji i při nejlepšim zaopatření stává, aby jim bylo odpuštěno; a kdyby ještě jednou takový sňatek manželský měli strojiti, že to chtějí všemožně vynshraditi.

Tolikéž žádá za odpuštění, paní kuchařka, kdyby mimo její práci a pilnost přece jídla některá nějakou vadu měla, aby jí bylo odpuštěno.

Též za odpuštění žádají páni muzikanti, kdyby jich muzika někomu k libostí nebyla, že to nyní v domě šenkovním chtějí vynahradili.

Posledně pak my služebníci svatby také za odpuštění žádáme, jest-li žeby naše služba někomu příjemná nebyla, by nám bylo laskavě odpuštěnou

Místem hudebníci sami takto se omlouvají:

My co partesy nosíme,

také uctivě prosíme,

bylo-li v čem pochybeno,

by nám bylo odpuštěno.

Budeme-li tu čest míti

s vámi se zas jinde sjíti,

na svatbě neb při veselí:

abychom přec chválu měli,

chceme si partesy z Prahy

opatřit jakkoli drahy;

k tomu dřív se připravíme,

staré chyby napravíme.

Potom budem ještě více

mazat, než teď, naše šmytce,

dobré struny natahovat

a klarinet proplachovat.

Tak budem veseli zase,

posloužíme naší kase.

Konečně vezme řečník hni nějakou a zatluče ve světnici třikráte do trámu stropního, volaje silným hlasem:

„Hola! páni hosti, hola!

pan hospodský na nás volá,

a zve nás, že má doma ve sklepě černou krávu, kteráž ač jen na jeden struk dojí, přece tolik mu nadojí, že může mnoho hostů poctiti. A protož žádá pan hospodský, abysme jej navštívili, že chce od té černé krávy nás všechny podělili, napojili a nás obveselili.“
