---
contentType: poetry
---

<section>

# Říkadla v nemocech.

### 1.

### Baba lékařka.

Já bába, po Boha

pomohu, co mohu;

a čeho nemohu,

nechám pánu Bohu.

Z Berounska.

### 2.

### Vodu.

Nemocný chtěje se rád brzy uzdraviti, pošle si pro vodu do studánky, ku které má největší důvěru. Potom udělaje kříž řekne:

Vodičko studená!

jenž jsi posvěcena

od svatého Jana

při křtu Krista Pána:

buď mi ke zdraví nápomocna.

</section>

<section>

A pak se té vody napije.

Z Boleslavska.

### 3.

### Na stříle.

Drž nad hlavou toho člověka, jenž na stříle trpí, hliněnou mísu, polož do ní nůž a nůžky křížem a při tom říkej:

Chodili střelci, střelice

po horách, po krajinách;

potkala je svatá Apolena,

ta se jich tázala:

Střelci, střelíce! kam jdele?

„My jdeme k……… 1)

mozek jísti, krev píti,

maso dráti, kosti lámati.“

Řekla jim svatá Apolena:

Střelci, střelíce! vraťte se,

a té osobě pokoj dejte!

Toto třikrát po sobě opakuj, a pokaždé do té mísy trochu vody nalej a několik zrnek ovsa nasyp.

Z Berounska. – 1) Jméno toho, jenž na stříle trpí.

### 4.

### Na stříle.

Nemocný ať položí hlavu na stůl neb na postel, uchem zhůru, ve kterém trpí bolesti. Potom vezmi misku a tři špičky, t. nůžky o dvou špičkách a špičatý nůž. Misku polož rovné nemocnému na ucho, vlož otevřené nůžky do ni, a potom lej do misky vodu křížem, řka: „Ve jménu Boha Otce, Boha Syna a Boha Ducha svatého.“ Pak vezmi špetku ovsa a syp jej též křížem na tu misku řka: „Ve jménu Boha Otce atd.“ Jsou-li to skutečně stříle, postaví se oves ve vodě špičkami zhůru, pakli nejsou, padne ke dnu. Na to vezmi nůž a udělej špičkou v misce křiž, táž slova řka: „Ve jménu Boha atd.“ † † † , a jezdi po dně nožem do kola od levé raky ku pravé, říkaje přitom jménem nemocného takto:

</section>

<section>

Já N. (jméno nemocného) svým

vlastním jménem pokřtěný.

Letěli tady tři střelci, nádchou se spojující (?),

zastavili se v mé hlavě, v mých uších, v mých ústech;

a já je zaklínáni skrze tři božské osoby,

skrze Boha Otce, Boha Syna, Boha Ducha svatého:

jsou-li z větru, aby šli zas do větru,

tam aby dříví v největších huštinách lámali;

jsou-li z vody, aby šli zas do vody,

tam aby písek v největších hlubinách vázali;

jsou-li ze skal, aby šli zas do skal,

tam aby skály v největších skalinách lámali,

mně, mé hlavě, mým uším, mým

zubům pokoj dali a mne víc netrápili.

K tomu mi dopomáhej Bůh Otec atd.

Toto opakuj tři dni po sobě, aneb také v jednom dni ráno, v poledne a u večer.

Z Berounska. Obrazy života, 1860, 437.

### 5.

### Na nežit.

Vezmi dřevěný uhel a třikráte jím vrch nežitu zatlač na spůsob kříže, s pak říkej takto:

Já tě zažehnávám,

ncžile neb vřede,

ve jménu Páně;

já tě zažehnávám,

abys mně více nerost\*:

jsi-li z větru, jdi do větru;

jsi-li z vody, jdi do vody;

jsi-li ze země, jdi do země

a mně (jméno) pokoj dej!

K tomu mi dopomáhej Bůh Otec, Bůh Syn, Bůh Duch svatý!

Toto poslední vyřkne se třikráte a pak se doloží: Amen.

Z Prahy.

### 6.

### Na škrkavky.

Byla panna Maria přečistá,

měla tři vlastní sestřičky:

jedna předla,

druhá vila,

třetí na škrkavky žehnala;

žehnala srdečným,

jaterním, plíčním,

krevním, střevním

té a té osobě (jméno),

aby jí masa nejedly,

krve nepily,

a té osobě pokoj daly.

K tomu dopomáhej Bůh Otec, Bůh Syn, Bůh Duch svatý, amen.

Z Berounska.

### 7.

### Na škrkavky.

Svatá Lucie tři dcery měla:

první přidla,

druhá vila,

třeli motala.

Dej. Bože! aby této osobě (jméno)

ty škrkavky pominuly,

tak jako pominul

křivej rychtář,

křivej šafář,

křivá kněžská kuchařka!

Potom třikráte si na prsty naplivni a té osobě po životě stírej.

Z Berounska.

### 8.

### Na psotník.

Šel pán Ježíš Kristus,

šel svou svatou cestou.

Potkal jeho psotník;

ptal se ho pán Kristus:

Kam ty jdeš? psotníku!

„Já jdu do života

té a té osoby (jméno)

maso jísti,

krev píti,

žíly trhati,

kosti lámati,

chuť k jídlu a k pití bráti

a spaní mu odjímali.“

Řekl jemu pán Kristus:

Já tobě přikazuji

pod mým těžkým umučením,

pod mým slavným z mrtvých vstáním,

pod mým na nebe vstoupením:

vystup ze života

tohoto člověka (jméno);

neměj k němu moci

ve dne ani v noci! –

K tomu dopomáhej atd.

Z Berounska.

### 9.

### Na růži.

Dej na nějakou mělkou nádobu žhavé uhlí, nasyp do něho svěeeného koření z věnečku od Božího těla a něco sušených lupínku z růží, tím podkuřuj a při tom říkej:

Zaklínám vás, pakostnice,

růžovnice, kostnice!

do lesa hlubokého,

do dubu vysokého,

do dřeva stojatého

i ležatého:

tam sebou mlaťtle a třískejte,

a této osobě (jméno) pokoj dejte!

Toto opakuj třikrát, a la osoba ať se potom pomodli Otčenáš, Věřím v Boha a Zdrávas Královno.

Z Berounska.

### 10.

### Na škytavku.

Šla Škytka přes moře,

potkala tam Řehoře:

Řehoř se vrátil,

Škytku tam ztratil.

Z Prachenska.

### 11.

### Na nataženou žílu.

Maso k masu,

kost k kosti,

krev k krvi,

voda k vodě.

Svatý, svatý, svatý

Jáchym, Josef, Anna!

Toto říkej třikrát, potom třikrát Otčenáš a Zdrávas. A jest-li zle s dobytkem, omoč kus sukna v moči lidské a na místo přilož.

Z Klatovska.

### 12.

### Na úbytě.

Když měsíce ubývá, vezmi do nějaké nádoby tři lžíce vody, namoč v ní prstu svých a omej ruce i nohy nemocného křižem, t. pravou ruku pod ohbím lokte a levou nohu pod kolenem, a potom opět levou ruku a pravou nohu taktéž. Přibylo-li po umývání v nádobě vody, znamení to skutečných oubuti. Shledáš-li takto oubutě, poznamenej se třikráte po sobě znamením sv. kříže, řka: Ve jménu Boha Otce, i Syna, i Ducha sv. Amen. Potom slož ruce své nemocnému na hlavu a říkej:

Já vyháním oubutě z tvého těla:

z hlavy do ramenou,

z ramenou do kolenou,

z kolenou do nehtů v,

z nehlův do moře:

vodu přelejvali a písek přesejpati,

kostí nelámali a žil neškubati,

krve necucali a masa netrhati

a přirozenímu pokoj dáti.

† † † Amen.

Z Berounska Obrazy života, 1860, 427.

### 13.

### Na úbytě.

Já (jméno žehnačky)

zažehnávám vás,

souchotě neb oubytě!

odstupte z jeho plic,

z jeho jater,

ze všech oudův,

ze všech kloubův,

ze vší krve,

ze všech sil;

vstupte mu do nohou,

z nohou do země,

a v zemi se rozejděte,

jako se rozešel Kristus pán

po obloze nebeské!

K lomu mi dopomáhej atd.

Z Prahy.

### 14.

### Na úbytě.

Uvaří se ounulové koření (roste v polích a žlutě vypadá, podobné panpalíku – sic!), vleje se do dřevěné nádoby, a ten nemocný ať se nad to posadí, jako když se při kašli naparuje. To se dělá jenom ve středu a v pátek, ráno a veřer: při východu slunce se stírá nuhorn, a při západu se stírá dolů, a při tom se říká:

Oubutě, souchotě!

stůjte tak tiše,

jako stála voda

v Jordáně u pána Ježíše;

ze srdce, ze žil i z plic

odejděte pryč!

K tomu dopomáhej atd.

Z Berounska.

### 15.

### Na uhrančivosti.

Pán Bůh od věků věků –

přepné jsou jeho milosti!

Ty a ty (jméno)!

já tobě dělám vodu

na nádchu, na přehlídku,

na uhrančivost:

jest-li tě napadla

buď z vody, nebo z větru,

buď z leknutí, nebo z přejítí;

jest-li tě kdo uhranul

jakýma koli očima:

buď modrýma, neb zelenýma,

buď černýma, neb červenýma;

buď muž, nebo žena,

buď mládenec, nebo panna,

buď pachole, nebo děvče.

K tomu mi dopomáhej Bůh Otec atd.

Z Berounska.

### 16.

### Na uřknutí.

Svatý, svatý, svatý,

pán Bůh zástupů!

Ta slova říkej třikrát; potom vezmi sklenici s vodou studenou a sedm žhavých uhlíků, a říkej dále:

Uřkla-li tě panna,

pomáhej tě svatá Anna;

uřknul-li tě mládenec,

pomáhej tě svatý Vavřinec;

uřkla-li tě žena,

pomáhej tě svatá Majdalena;

uřknul-li tě muž,

pomáhej tě svatý Hajnuš;

uřkla-li tě bába,

pomáhej tě svatá Sába;

uřknul-li tě dědek,

pomáhej tě svatý Melchisedek;

uřklo-li tě dítě,

pomáhej tě svatý Víte!

Při každém tom jménu pust jeden uhlík do vody; který se potopí a zůstane leželi na dně, můžeš z toho I soudili, že ta jmenovaná osoba, t. panna, mládenec, žena atd. toho nemocného uřkla. Potom dej mu se té vody trochu napiti, a ostatkem umyj jemu tvář i ruce a tři po žilách.

Z Prahy.

### 17.

### Na dobrou neštovici.

Svatá panna Barbora

měla devět neštovic;

svatá panna Barbora

měla osm neštovic;

svatá panna Barbora

měla sedm neštovic;

svatá panna Barbora

měla šest neštovic;

svatá panna Barbora

měla pět neštovic;

svatá panna Barbora

měla čtyry neštovice;

svatá panna Barbora

měla tri neštovice;

svatá panna Barbora

měla dvě neštovice;

svatá panna Barbora

měla jednu neštovici;

svatá panna Barbora

neměla žádné neštovice!

Drž při tom palce obou rukou křížem na tom místě, dechni přitom třikrát křížem na tu neštovici a říkej třikrát:

Svatý, svatý, svatý

pán Bůh zástupu!

Potom třikrát Otčenáš, a třikrát Zdrávas. Jest-li zánět příliš velký, přilož na to suchou švestku.

Všecko dělej nejraději ráno a na večer, za dne nic.

Z Klatovska.

### 18.

### Na červy.

Svatý Petr leží v hrobě,

devět červů má při sobě;

svaly Petr leží v hrobě,

osm červů má při sobě;

svatý Petr leží v hrobě,

sedm červů má při sobě;

svatý Petr leží v hrobě,

šest červů má při sobě;

svatý Petr leží v hrobě,

pět červů má při sobě;

svatý Petr leží v hrobě,

čtyry červy má při sobě;

svatý Petr leží v hrobě,

tři červy má při sobě;

svatý Petr leží v hrobě,

dva červy má při sobě;

svatý Petr leží v hrobě,

jednoho červa má při sobě;

svatý Petr leží v hrobě:

žádného červa nemá při sobě!

Pomáhej od toho Bůh Otec atd.

Z Hradecka.

### 19.

### Na červy.

Vyhledej v poli nebo na mezi bodlák, ohni mu hlavičku k zemi a polož na ni kámen nebo hroudu, a říkej třikrát:

Bodláčku, bodláčku!

nepustím tobě hlavičku,

dokud nepustíš (ku př. krávě) červíčku!

Z Rakovnicka.

### 20.

### Na nádchu.

Když dochází čtvrt, říkej tři dni po sobě, totiž ve čtvrtek, v pátek a v sobotu, po západu slunce anebo ráno před slunce východem takto:

Pán Bůh leží v hrobě,

má devět nátek při sobě:

od devíti k osmé,

a od osmé k sedmé,

a od sedmé k šesté,

a od šesté k páté,

a od páté k čtvrté,

a od čtvrté k třetí,

a od třetí k druhé,

a od druhé k jedné

a od jedné k žádné.

Od toho mi dopomáhej prvá Bůh otec, druhá Bůh syn a třetí Bůh duch svatý. Amen.

Z Berounska. Obrazy života 1860, 438.

### 21.

### Na nádchu.

Rozejděte se všecky zlé

popiny, ostudiny,

nákažliny, uhrančliny,

jako se rozchází duch můj,

ty a ty (jméno) po tvém živote!

Potom dechni na nemocného třikráte křížem.

Z Berounska.

### 22.

### Na nádchu.

Nádcho žeřavá,

pálivá, trhavá!

já tě zažehná vám:

nerosti,

bolesti,

jako neroste skála, kamení,

od Syna božího narození.

Já tě zažehnávám,

abys odešla na moře červeny!

K tomu mi dopomáhej Bůh Otec, Bůh Syn, Bůh Duch svatý!

Toto opětuj třikrát a po třetí dolož: Amen. Žehnání toto však ať se vykonává pod šírým nebem.

Z Prahy.

### 23.

### Na bradavice.

Nerosti, znamení!

jako neroste kamení

od pána Ježíše narození

K tomu mi dopomáhej atd.

To též opakuj po třikráte a při tom bílým šátkem bradavice stírej; musí to však býti pod širým nebem a když ubývá měsíce.

Z Berounska.

### 24.

### Na bradavice.

Když zvoní hrana – ale nesmíš věděti, kdo zemřel – vezmi kousek syrového hovězího masa, tím ty bradavice stírej a při tom třikrát říkej:

Hrana zvoní, nevím komu:

bradavice, jděte z domu!

až tam toho pochovají,

ať vás taky zakopají.

Pak to maso zakopej pod okap, a nežli shnije, bradavice se ztratí.

Z Berounska.

### 25.

### Na návní kost.

Vezmi zaobalenou rukou z mrchoviště kost, ku př. ze psa, dej ji na tu návní kost a říkej:

Pán Bůh napřed!

nerosti, nerosli, znamení,

jako neroste kamení

od Syna božího narození:

odejdi na moře červeny!

K tomu mi dopomáhej atd.

Z Prahy.

### 26.

### Na návní kost, na vole a p.

Jistá bába v Hradecku měla jakýs namodralý kámen, kterým tu vadu třikráte kolem objela, přitom říkajíc:

Lišeji a znamení

nerosti, jako kameni

od Syna božího narození:

jak se’s udělalo, tak i zmiz,

abys nerostlo na věky vic.

Třikrát Otčenáš a třikrát Zdrávas.

### 27.

### Na lišej.

Z rána, když okna jsou zapocena, setři ten pot prstem a lišej tím potírej, a při tom třikráte říkej:

Lišeji, lišeji pokej!

nedělej se širokej:

židi v pátek maso jedí,

ať tě, lišeji, taky, snědí!

Z Berounska.

### 28.

Padne-li nebo vlítne-li komu co do oka, má třikráte na zem vy-plivnouti a při tom třikráte říci:

Pfí z očka

do potočka!

Z Hradecka.

</section>
