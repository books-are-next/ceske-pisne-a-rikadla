---
contentType: prose
---

## Svolávání hostů.

V úterý, den svatební, časně z rána jde družba (mládenec) ještě jednou všech hostů pozvat a na veselku svolat. Když do kterého statku vejde, promluví takto:

„Slovutný pane hospodáři! šetrně žádám, abyste toto mé vstoupení do příbytku vašeho v dobré obrátili. Vzkazují vám pan otec i paní matka jedné i druhé strany, jakož i pan ženich s pannou nevěstou šfastný a dobrý den. A jakož vám již oznámeno bylo o tom svatebním sňatku, kterýž dnešního dne vykonán býti má; protož se vší uctivostí ještě prosí, abyste tu cestu s nimi do chrámu Páně vážili a potom po církevním potvrzení toho manželstva do příbytku poctivého souseda… spolu s jinými pány hosty laskavé najíti se dali. Což já na místě jich uctivě přednášeje, laskavý pane hospodáři! bez pochybování doufám, že jich neoslyšíte.“

Tu také družba hledí vyzvěděli, kdo z toho domu na svstbu půjde a kdo nepůjde, aby rodičům nevěstiným, kteří toho dne strojí hostinu, mohl dáti zprávu.

Zatím, co se hosté do domu Ženichova scházejí a sjíždějí, jde družba s jiným mládencem, vezmouce s sebou hudbu, pro družičku, kterouž družbs takto vyprošuje:

„Poněvadž, nejmilejši panímámo! ti nastávající manželé, co jsou před sebe vzali, dnešního dne vykonali míní, a vám dobře po vědomo jest, že dle starobylého obyčeje potřebují počestné družičky, kterou mi zde v tomto příbytku hledati poručili: pročež já, spolu s tímto šlechetným psnicem mládencem, se vši uctivostí s ponížeností za ni žádám; a proto také pány muzikanty s sebou jsem vzal, věda že to nadarmo nebude, jakož i doufáme, že se také mezi nás najíti dáte.“

Jest-li více družiček, musí každá svého mládence míti, který týmž spůsobem si ji vyprosí a potom s hudbou k nevěstě doprovodí.

Když hosté do příbytku ženichova již se byli sešli a tu posnídali (polívku z jitrnic s kroupami a jelita), promluví k nim dražba takto:

„Slovutní a vzácně váženi páni, panicové i panny! z příčiny té svedl jsem vás do příbytku tohoto, že zde přítomný panic… uctivé vás za to žádá, abyste s ním pro jeho nejmilejši nevěstu, šlechetnou pannu… cestu vážili s ten jich manželský sňatek svou laskavou přítomnosti ozdobili. A že jste všickni přítomní již úmysl svůj a vůli k tomu projevili a sem najíti se dali, za to vám pan otec, paní matka i pan ženich co nejvroucněji děkují.“

Potom otec i matka vstanou od stolu, ženich před nimi klekne, a rodiče mu dají své požehnání; načež dva mladí mužové ženicha meti sebe vezmou a celá společnost nbírá se pro nevěstu.
