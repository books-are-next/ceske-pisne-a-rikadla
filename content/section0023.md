---
contentType: prose
---

## Jahodníci.

Když děti jdou na jahody, vstupujíce do lesa říkají po třikráte:

Hadi, štíři, ještěry z lesa:

panenka Maria s panem

Ježíšem do lesa!

a po třetí dodají: A my s nima!

Z Boleslavska.

### Zavíraní lesa.

Když děli jdou z lesa s jahodami nebo s houbami, přijdouce na kraj, zahajují les těmito veršíky, jež hlasitě vyvolávají:

Zavírám, zavírám les,

aby sem nikdo nevlez,

ani kočka, ani pes:

vleze-li sem bába,

ať z ni bude žába;

vleze-li sem dědek,

ať je z něho dudek;

vleze-li sem panna,

ať z ni bude srna;

vleze-li sem mládenec,

ať je z něho brabenec!

Z Bydžovska.

Jahodníci. Žně.

### Jahodnická.

Jahodníci jdou, jdou,

jahody si nesou:

plny hrnky jako trnky

jahod sobě nesou.

  

Až já přidu domů,

krajíc chleba vemu,

a jahody, a jahody,

a jahody k tomu.

Z Bydžovska.

  

### 4 Července.

Svatého Prokopa den nešťastný den.

  

Toho dne musí se jich 9 utopiti, 9 oběsiti a 9 zabili.

  

Svatý Prokop

kořen dokop.

### 13 Července.

Svatá Markyta

vodí žence do žita,

aneb:

vhodila srp do žita.

  

Ženci na pote,

včely s pole.

### 25 Července.

S které strany sv. Jakub fouká, v té straně bude drahá mouka.

  

Parno o Jakubě,

zima o Vánocích.

  

Co do sv. Jakuba (vína) odkvěte,

do Havla uzraje.

### 26 Července.

Svatá Anna chladno z rána.

  

Svatá Anna žito žala.

### Srpen.

Co Srpen nedovaří,

září nedopeče.

### 1 Srpna.

Svatý Petr v okovách

posílá sedlákům výsluhy.

Viz 22 Února, na str. 47.

### Hlásaní žneček

při žetí obilí v Prachensku a v Budějovicku. Dvě žnečky vstanou od své práce a zakryjíce sobě obličej hrstí obili, „hlásají“ krátkými písničkami chválu neb hanu osobě některé buď příchozí anebo která s nimi jest na poli. Ty písničky jsou větším dílem improvisované dle jistých nápěvů starobylých, ježto se nápěvům ruským podobají v lom, že se v nich poslední nota „dodržuje“.

### Hospodářovi.

(Nápěv 537.)

Zafoukej, větříčku, z Dunaje,

z Dunaje,

uraz jablíčko nebo dvě;

ať jsou pěkný červeny,

červeny,

k našemu pánovi podobny.

  

(Nápěv 537.)

My máme pána mladýho,

mladýho:

u Voseka mají starýho;

toť nám ho dal pán Bůh sám,

pán Bůh sám,

panenka Maria, svatej Ján.

### Brousilovi,

jenž na poli žencům srpy pobrušuje.

(Nápěv 685.)

Ten náš brousil nepobrousí,

až ho každej pěkně prosí,

obo! až ho prosí:

von se bojí vo ten brousek,

že už ho má malej kousek,

oho! malej kousek.

### Šafářovi.

(Nápěv 537.)

S tím šafářem je rekrací,

von má kalhoty hrkací;

vony na něm hrkají,

až se strništěte chytají.

### Mládencovi.

(Nápěv 537.)

Tomeš Javůrkojc moc zmůže,

von má holku jako růže,

pěkně hezky červenou,

k tej nejpeknější růži podobnou.

Kdo chce vědět, kerá je:

Mařenka šenkýřojc – hezká je!

  

(Nápěv 537.)

Pod tím kopcem, jalovcem,

hrála tam má milá s brabencem;

a to nebyl brabenec,

byl to hezkej mládenec.

Kdo chce vědět, kerej je:

Honzíček rychlá roje – hezkej je!

  

(Nápěv 685.)

U Javůrků kohout zpívá –

Honza Žílojc leze z chlíva,

dřeváky si v ruce nese,

miloval by, až se třese,

ouvej! až se třese.

### Panně.

(Nápěv 685.)

U kovářík hodná louže,

Marjánka je jako růže,

jako růže nejkrásněji,

Pavlouškovi nejmilejší,

Ouvej! nejmilejší.

  

U Šohaju pěknej javor –

Baruška je jako fábor,

jako fábor nejkrásnější,

Františkovi nejmilejší,

ouvej! nejmilejší.

### Příchozímu.

(Nápěv 326)

Tám hle sem jde jeden mužskej,

podívejte se, jak je hezkej:

von je hezkej svej panence,

tej šenkýřojic Madlence.

### Koza.

Kdo při polní práci za jinými pozadu zůstává, jest „na koze“.

  

1. 

Žněte, holky, zažínejte,

ani hlavy nezdvihejte;

kerá hlava pozdvihnete,

na kozu se dostanete.

Z Berounska. – Sr Suš. 557.

  

2. 

Andulka je na koze,

Jiříček jí pomůže:

kerak pak jí pomaže,

když von tam k ní nemože?

  

3.

Káča leze na kozu,

já tam za ni polezu;

kudy Káča, tudy já,

chytím-li ji, bude má.

### Žnecká.

Když ženci na večer jdou s pole domů, zpívají:

(Nápěv 68.)

Už je sluníčko za horou,

Lhotečtí ženci s pole jdou.

  

Panmámo, neste večeři,

už vám jdou ženci do dveří.

  

Náš hospodář je hodnej pán,

von nám daruje piva čbán.

Z Budějovicka. – Sr. Suš. 558.

### Obžínky.

Když již poslední snopy ženci svázali, udělají ze všelikého obilí, které hospodář toho roku sklidil, věnec. Potom ověnčí kosy, srpy i roubíky kvítím, a s posledním vozem obilí zpívajíce a výskajíce táhnou na dvůr hospodářův. Tu pak nejhezčí žnečka, hlavu majíc věncem ozdobenou z polního kvítí, podá hospodáři věnec obilný na talíři, a přitom jemu ke sklizené úrodě přeje štěstí a zdraví. Hospodář za to dá žencům piva. chleba, ano někdy také, ve velkých statcích, pečeni, a slavnost se skončí zpěvem a tancem.

### Přípitek.

(Nápěv 563.)

Za zdraví našeho pána,

kerej nám pivíčko dává!

za zdraví celýho domu,

že máme pečeni k tomu!
