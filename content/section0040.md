---
contentType: poetry
---

## Oddavky.

Prvé než, oddaní snoubenci od oltáře vstanou, hledí družka i mládenec, aby jim s hlavy spíše popadli věneček, družka ženichovi a mládenec nevěstě; neb komu se podaří dříve jej chopili, dříve prý se vdá neb ožení.

Když jdou okolo oltáře na ofěru, vypůjčí sobě nevěsta od ženicha peníz, ale nechá si ho a obětuje jiný: aby prý nebyla žádostivá peněz.

Při mši svaté dávají svatebčané bedlivě pozor, zdali na straně ženichově anebo nevěstině svíce na oltáři temněji hoří, soudíce z toho, že ta strana také dříve zemře; plápolají-li rovně, budou ti manželé spolu svorně živi.

Po oddavkách, když. zasnoubenci se svědky jdou k zápisu, postaví se ostatní svatebníci před kostel, dudák a houdek počnou hráti a ženy, točíce svými šátky a se strany na stranu se houpajíce, zpívají:

### 44.

### Živý obrázek.

(Nápěv 660, 771.)

Ten zdejší pan farář

pěkně káže,

rozdává obrázky

u oltáře; 

já na to kázaní

taky pudu,

o jeden obrázek

prosit budu.

Ten zdejší pan farář:

milostivej,

on mi dal obrázek,

ten je živej;

kam já ho, přesmutná,

kam já ho dám,

když pro něj místečka

nikde nemám!

Dám-li ho za rámek, 2)

nevejde se; dám-li ho do truhly,

udusí se: dám já si ho za stůl,

sednu k němu: on mně dá hubičku,

a já jemu.

Klatovska. – Srov. Suš. 474; Kol I, 241.

2) Dám-li si ho za sklo,

pořeže se;

dám-li ho do knížek,

nevejde se:

dám ho do postýlky

pod peřinu, budu se s ním těšit

celou zima.

### 45.

### Už jsem tvoje.

(Nápěv 698.)

Už mou milou od oltáře vedou,

tenkrát jsi, má panenko,

tenkrát jsi má!

„Už jsem tvoje, můj nejmilejší!

už nejsem paňmámina.“

Z Táborska. – Srov. str. 301, 2. 35.

### 46.

### Poděkováni knězi.

(Nápěv 771.)

Inčko vám děkuju,

pane páter!

že jste vy mně dali,

co jsem já chtěl.

Dali jste mně ženu

Kateřinu:

a já si ji schovám

pod peřinu.

Z Domažlicka.
