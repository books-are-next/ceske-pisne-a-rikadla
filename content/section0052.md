---
contentType: poetry
---

## V domě ženichově.

Potom sedají k večeři, nevěsta zase nejzáze do kouta; s jedné strany k ni sedne matka ženichova, s druhé družka, a dále po jedné i po druhé straně ženy ostatní. Po večeři přinesou talíř a matka ženiehova položí na něj podlé možnosti tolar neb dukát, a podá talíř dále, aby každý něčím přispěl. Z peněz sebraných vezme družka mezi zuby dvacetník, pak ostatek zaváže do šátku a podá nevěstě; začež tato poděkuje:

„Záplať vám to všecko pán Bůh, co jste nám dali, abyste toho nikdy nepobřešovali!“

Toto slově „pomoc“. Potom družka dá ten dvacetník hudebníkům, řkouc:

 „Zahrajte mně, páni muzikanti! ať to všecko řinčí, st se mně žíly pod koleny nekrčí.“

Hudci začnou brati, družka vyleze na stůl a zpívá, při tom neustále sobě dupajíc:

### 132.

### Družka na stole.

(Nápěv 612.)

Jak já si zatupám

směle na stole!

kde pak je družba můj,

ať sem pro mě ‘de.

Kde pak jsi? družbo můj!

poď už mě ssadit:

mně už se tu stejská

za stolem sedit!

Kde pak jsi? družbo můj!

poď jen už mě ssaď:

dva tance nebo tři.

budem tancovat.

Z Domažlicka.

### 133.

### Rozumný hudeček.

(Nápěv 201.)

Zahudej, hudečku,

jak humíš,

jak ty mejm nožičkám

rozumíš!

Hudeček zahudal

jak huměl,

jak on mejm nožičkám

rozuměl!

Z Domažlicka. – Srov. str. 257 č. 651.

### 134.

### Družka na modu.

(Nápěv 218.)

A co pak já nejsem

družka na modu?

když já to do Stráži

šecko přivedu:

tříce na přesky,

jen jso se lesky!

co pak mě nechcete,

vy chlapci Stražsky?

Jak jsem já družička

ako malina;

za mnu stoji družba

ak rozmarína:

chlapečku hezkej!

jen si nestejskej;

až ty vod nás pudeš,

jen si zavejskej!

Z Domažlicka.

Po té ji družba ssadí a vezme do kola. Když s ní zatancoval jednou, pustí ji. Družka se otočí, řkouc: že o jedné nebude jezdit, to že jezdí pohodný! – Družba ji vezme podruhé do kola a zase pustí. Ona: že o dvou taky nebude jezdit, tak že se jezdí na robotu! – A tak dál až do šesti.

Když se družka vytancovala, obrátí se družba k ženám, ježto mají za atolem nevěstu mezi sebou, řka: „Co pán Bůh spojil, ať člověk nerozděluje. A poněvadž pan ženich na svou milou nevěstu, která jemu před Bohem oddána jest, čeká, protož mu jí dále nezdržujte a dejte mu ji.“

„Nedáme, až nám přineseš zajíce, co po lopatě skáče.“

Přinesou na nosidleoh „mazanec“ neb „koláč“, kterýž od nevěsty byli s sebou přivezli, a rozkrájejí jej na stole tak, aby se z něho na každého po kousku dostalo.

„Tu máte, co jste chtěly, a nejčko nám už nevěstu dejte!“

„Nedáme, až. nám přineseš kaši bez ohně vařenou.“

Družba přinese hrnec medu, kterým kdo chce, svůj kousek koláče pomaže a sní.

Potom chtějí „strom, který devatery ovoce nese.“

Družba přinese šípek, na kterém všeliké ovoce napícháno, a drže jej na stole, šlehá jím každého, kdo chce trhati, a když ovoce všecko již opadalo, šípek zahodí.

Konečně chtějí ženy na drqžbovi most: „Vystav nám most, pojedem přes Dunaj; ale ať je hustý, aby nám nevěsta nepropadla.44

Družba položí před nevěstu na roh stolu krejcar, a na protější roh druhý. Ženy všecky křičí, to že nemůže být, „nevěsta nemá tak velikého kroku; musíš hustě trámy klást!“ – Tu položí družba do prostřed stolu grešli neb některý jiný lehký peníz, Ženy mu to shodí, křičíce: „To jsou špatné, shnilé trámy, prolomily by se!“ A tak se hádají pořád, dokud není stůl z rohu do rohu křížem posázen krejcary. Když se smluvili, vystoupí nevěsta na stůl a přejdouc po mostě, buď,dolů skočí a ženich ji chytí, anebo družba ji ssadí a ženichovi odevzdá, kterýž ji obejme a políbí. Peníze se stolu družka shrne, dá je hudebníkům a začne zpívati;

### 135.

### Čepení.

(Nápěv 209.)

Hančičko, hubičko,

srdce mý!

nedej sobě hourat

čepeni.

Es-li si čepení

zbourat dáš,

šak budeš litovat,

huhlídáš!

Z Domažlicka. – Srov. Čel. II. 21.

### 136.

### Čepeček.

(Nápěv 7.)

Ach holka, holka, děvče mý!

budou ti bourat čepení:

čepeníčko rozbourají,

čepeček ti za ně dají;

za tvůj zelenej věneček

dostaneš bílej čepeček!

Z Berounska.

### 137.

### Červené pentle.

(Nápěv 851.)

Liduško, jak se máš?

červeny pentle máš;

pentle ti svundají,

čepeček ti dají,

na to se podíváš!

„Nebojím se toho

čepečku bílého,

ani nelituju

pro mého milého

věnce zeleného.“

Z Berounska.

### 138.

### Bílý čepec.

(Nápěv 669.)

Když jsi se chtěla vdát,

musíš družek nechat,

musíš meze ženy

do komory:

vony tě slibuju,

že tě věnec vemú,

že tě za něj dají

čepec bílý.

Z Domažlicka.

### 139.

### Zavití vlasů.

(Nápěv 541.)

Pře-mý mily vlasy,

škoda vaší krásy:

že vás muším zavíjeli

na ty všecky časy!

Z Klatovska.

### 140.

### Plačicí nevěsta.

(Nápěv 557.)

Proč pak, moje milá, pláčeš,

pláčeš, pláčeš lak tuze? –

„Proto, proto, proto pláču,

pláču, pláču tak tuše:

věneček pryč, čepeček sem,

byla jsem panenkou a už nejsem;

proto, proto, proto pláču,

pláču, pláču tak tuze.“

Z Prachenska.
