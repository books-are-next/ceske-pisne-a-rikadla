---
contentType: prose
---

## Příchod.

Přijdouce k domu, kde nevěsta přebývá, naleznou dvéře zavřené; družba jde a klepe, aby otevříno bylo. V písni následující zpívají svatebčané, kteří přicházejí s ženichem, venku před domem první slohu, á hosté, kteří jsou ve stavení s nevěstou, odpovídají slohou druhou.

### 23.

### Přípověd.

(Nápěv 194.)

Deme, deme, deme, deme,

deme, deme, deme, deme,

deme, deme, deme, deme,

deme, deme k vám:

dáte-li nám vaši ceru,

dáte-li nám vaši ceru,

dáte-li nám vaši ceru,

dáte-li ji nám?

„Dáme, dáme, dáme rádi,

chovali jsme vám ji z mládí,

dáme, dáme, dáme rádi,

dáme my ji vám:

proč bysme ván jí nedali,

když jsme vám ji vychovali?

pote si jen pro ni, pote,

pote, pote k nám!

Z Domažlicka.

### 24.

### Pozdravení.

(Nápěv 120.)

Pochválen pán Ježíš Kristus!

my jsme k vám přijeli,

dáte-li nám vaši dcero,

abysme věděli:

dáte, či nedáte?

nynčko nám povězte,

abysme se obrátili,

pokud jsme na cestě.

Z Prachenska.

Na to vyjdou rodiče nevěstiny ven hostův uvítat, a družba promluví k nim takto:

„Vzácně vážený pane otče a paní matko! zdraví a všeho dobrého vám od Boha srdečně přejeme, i abyste mně s těmito poctivými pány, paními, panici a pannami do příbytku vašeho do volit i vstoupiti, za to vás všickni vespolek uctivě žádáme.“

Prvé nežli hosté do staveni vstoupí, zavrou se ženy a družky s nevěstou do komory, a tu jí domlouvají, aby hleděla ženicha spatřili prvé než on ji uhlídá, neb že tím spůsobem nad ním dostane doma vládu.

### 25.

### Muziky.

(Nápěv 84.)

Už jedou muziky

ke dvoru!

kam se jim schovám,

matičko moje,

do domu?

„Kdy jsi se jim chtěla

schovávat,

neměla jsi jim,

dceruško moje,

slibovat.“

Já neslíbila jen

jednomu:

svému milému

roztomilému,

věrnému.

Kdo pak mě tam bude

šidívat?

vždyť já k vám budu,

matičko moje,

chodívat!

„Přijdeš sem jen jednou

za tejden:

a lidi řeknou,

že jsi tu pořád

každej den!“

Dvanácte trubačů

troubilo,

dvanáct mládenců

a krásných panen

sloužilo.

Hrajte mně muziky

vesele,

dokud mám ještě

zelenej věnec

na hlavě!

Až toho věnečku

pozbudu,

do roka, do dne

veselá ještě

nebudu!

Z Plzeňska. –Srov. Čel. I, 79; II, 19; Kol. I, 247.

### 26.

### Schování.

(Nápěv 363.)

Andulko schovej se,

nepřítel bliží se:

jest-li se neschováš,

vemou ti, kde co máš:

prstýnek na roce.

„Já jsem se schovala,

stýblem zastrčila:

oni se dostali,

všecko mně pobrali,

kde jsem já co měla.“

Z Táborska. – Srov. Suš. 60.

Když hosté do světnice vejdou, promluví družba, maje ženicha po pravé ruce své, k rodičům nevěstiným takto:

„Slovutný, vzácně vážený pane otče a paní matko! jakož vám povědomo jest, že tuto přítomný pan ženich před některým časem s malým počtem lidu navštívil vás, v příčině té, že jest umínil sobě v stav svatého manželstva s vaši nejmilejši dceruškou vstoupiti; protož dnes « větším počtu s těmito poctivými pány hosty přichází, aby ten sňatek svatební tím více k jeho i k vaší radosti byl ozdoben. Což aby se tím spíše vykonalo, a já abych ctnou a šlechetnou pannu nevěstu sem mohl přivesti, uctivě za povolení žádám.“

Dostav povoleni, jde se svými hosty a s hudbou, nesa koláč, ku komoře, kde nevěsta zavřena jest. Koláčem nazývají bocbník aneb i věnec z těsta koláčového udělaný a po vrchu rozličnými podobami, tolikéž z těsta, t. květy, ptáčky, děťátky a j. vykládaný, jejž byly ženy u ženicha upekly, a pozlátkem jej polepivše i ratolestmi ozdobivše s sebou přivezly. Před komorou stoje s ní dvéře cukaje, zpívá k hudbě takto:

### 27.

Smlouva o nevěsta.

(Nápěv 673.)

Jaké to trápení

mám smutný na zemi:

bolí mě, bolí hlavička

pro mé potěšení!

Teče voda, teče

na ty novy mlejny:

což je těžko milovali,

co k libosti není!

Co k libosti bylo,

to mě opustilo;

v dalekých širých krajinách

mne je zanechalo.

Chodil jsem po horách

v dalekých krajinách,

všude volal jsem: Má milá!

kam jsi se poděla?

Přijdu v tu krajinu,

slyšel jsem novinu,

že moje milá zůstává

zde tuto hodinu.

Andulko má milá!

jsi-li tak upřímná,

vyjdi ty ven na slovíčko,

tvoj milej tě volá!

Tuším, tuším, tuším,

že já odtud musím:

kterou jsem pannu miloval,

tu opustit musím.

Snadno ji opustím,

a když jinou nemám,

vyjdu si já na vršíček,

na jinou zavolám!

Rybičky v hlubinách,

ptáčkové v huštinách,

a moje zlaté panenky

v hlubokých komorách.

Kuřátka na hůře,

děvčátka v komoře:

a vy zlaté panímámy,

otevřete dvéře!

Dvéře jsou zavřeny,

stýblem zastrčeny,

a ty zlaté panímámy

otevřít nechtějí.

Ale se nestarám,

výplatu v roce mám:

jen mi nevěstu vydejte,

dobře zaplatím vám.

Jsem družba zjednaný,

k vám posel vyslaný,

chci si nevěstu vyplatit

tvrdými tolary.

Dvéře otevřete,

nevěstu vydejte,

ať ji odevzdám ženichu,

víc neprodlívejte.

Nevěsto, pojďte k nám,

ať vás ženichu dám:

už žádný vás nerozvede,

až někdy pán Bůh sám.

Už vás nerozvede,

ani nerozloučí,

až na smrtelné posteli

pán Bůh všemohoucí.

Z Táborska. – Srov. str. 223, č. 480.

Na to družka v komoře s nevěstou zavřená odpovídá písní následující:

### 28.

### Porada.

(Nápěv 48.)

Jdi jen, družbo, do komory,

nevěsta za dveřmi stojí,

pěkným bílým šátkem sobě

hutírá vočička vobě.

Vem ji jenom za ručičku,

přiveď ty ji před mamičku,

haby ji to vodpustila,

v čem vona jí hublížila.

Z Domažlicka.

Místo písní a hudby mluví někdy družba, ťukaje na dvéře, k zavřeným družkám i ženám takto:

Ctné a šlechetné panny družičky

i mnoho vzácné paničky!

prosím, nám za zlé nemějte

a na mou řeč pozor dejte:

jezdili jsme přes bory a doliny,

přes pole a křoviny,

všude se ptajíce,

všude hledajíce

jistého vzácného pokladu;

až nám dobří lidé dali radu,

žeby se nacházel v tomto příbytku

a zvláště v tomto pokojíčku;

okolo něho pak samy

že jsou jenom krásné panny,

i vzácné paní co komornice,

toho pokladu ostříhajíce.

Nechceme my ho žádnou zlou vůlí.

ani spurnými slovy dobývali,

ani železnými sochory vypačovati:

nýbrž máme dar připravený,

stříbrem a zlatem okrášlený,

kterýžto jak jenom uhlídáte,

doufám, že nám ten váš poklad dáte.

Jen nezdržujte dlouho naši žádost,

ať se rozmnoží všech přítomných radost.

Na to sousedka některá v komoře odpoví:

Vítáme vás, páni milí!

víme, k jakému jste cíli

sem v tento dům sě přibrali,

že jste pokladu hledali,

jenž jest v tom pokoji samém,

to u prostřed krásných panen.

Ale však to máte znáti:

co vy chcete za něj dáli,

že se němuž vyrovnati

žádný dar, byt i byl zlatý.

A však jsme sé dověděly,

že byste vy s sebou měli

také krásného ženicha,

jenž pro ten poklad pospíchá:

jemu my jej chceme dáti,

aby se moh´ radovali

z jeho krásy, z jeho tváří,

a šel s ním nyní k oltáři.

My pak za to propuštění

chceme míti zaplacení;

však co byste dáti chtěli, –.

ještě jsme nic neviděly;

ale když to uhlídáme,

teprv vám ten poklad dáme.

Po mnohém smlouvání ženy, přijmouce výplatu, dvéře otevrou, a družba vejda do komory řekne:

„Ctné a šlechetné panny družičky i také vzácné paní matky! uctivě a šetrně vás žádám, aby tato ctná panna nevěsta mně byla vydána a laskavě vámi doprovozena.“

Po té vezme družba nevěstu pod jednou a družka pod druhou paždí a vedou ji do světnice, zpívajíce:

### 29.

### Dobré vychování.

(Nápěv 141.)

Est-li jsi, Hančičko,

z dobrýho chování,

ty budeš naříkat,

až pudeš vod mámy.

Vod mámy, vod mámy,

vod zlatý mamičky:

ty budeš hutírat

svý černý vočičky.

Vod mámy, vod mámy,

vod svýho tatíčka:

ty budeš spomjnat

na jeho slovíčka!

Z Domažlicka.

Ve světnici klekne ženich s nevěstou před rodiči nevěstinými, kteří u prostřed hostu stojí, a družba promluví takto:

„Nejmilejši pane otče a paní matko! na místě těchto dítek vašich s uctivostí Žádám vás za vaše Otcovské i mateřské požehnání.“

„Požehnání Boha všemohoucího, Otce †, Syna †, i Ducha svatého †, vstoupíš na vás a zůstaň s vámi vždycky. Amen.“

Nevěsta políbí rodičům nohy a s piscem děkuje jim za své vychování:

„Záplať vám pán Bůh všecky vaše kroky, co jste kdy pro mě udělali! a pro pána Boha vás prosím, jest-li se mně ten stav manželský nepovede, neopouštějte mne!“

Po té vstane, obejme ženicha a políbí jej; Ženich pak políbí rodičům nevěstiným ruku a řekne:

„Zaplať vám to pán Bůh,; že jste mně vaši dcera dobře vychovali a k dobrému ji vedli!“

### 30.

### Poděkovaná rodičům.

(Nápěv 550.)

Inčko vám děkuju

za vaši dcerušku,

inčko vám děkuju

za vaši dceru:

že jste mně ji dali,

mně ji vodchovali,

inčko já vám za ni

pěkně děkuju.

Z Domažlicka.

Nemá-li nevěsta již otce nebo matky na živě, bratr její neb sestra jí požehná; pakli ani těch není, vykoná tu službu nejbližší příbuzný nebo příbuzná.

### 31.

### Nevěsta sirota.

(Nápěv 763.)

Bože mne polituj!

kde je, můj tatíček?

už na něm vyrůstá

zelený trávníček.

Zelený trávníček,

žlutý karafiját:

škoda vás tatíčku,

škoda vás nastokrát!

Bože mne polituj!

kde je má mamička?

už na ní vyrůstá

zelená travička!

Zelená travička

bílým kvítkem květe:

už mne, má mamičko,

vdávat nebudete!

Ach nemám mamičky,

nemám už tatíčka:

mám jenom sestřičku

a toho bratříčka.

Bože mne polituj!

kam se obrátit mám?

komu požaluju,

když rodičů nemám?

Požalovala bych

svému bratříčkovi:

přec to tak nebude

jako tatíčkovi!

Požalovala bych

své milé sestřičce:

přec to tak nebude,

jako své mamičce.

Za kamenným plotem

zpívá tam slavíček:

že tam odpočívá

můj zlatej tatíček.

Za kamenným plotem

lítá holubička:

že tam odpočívá

má zlatá mamička.

Z Bydžovska. – Srov. Suš. 489, 498.

### 32.

### Požehnání sirotě.

Och tatíčku, vstávejte!

och můj tatíčku! z hrobu vstávejte,

požehnání nám dejte.

Och mamičko, vstávejtel

och má mamičko! z hrobu vstávejte,

požehnání nám dejte.

„Dcero, dcero, nevolej! 

och má dcero! na ně nevolej, 

těžkosti mi nedělej.

Jsem od tebe daleko,

och jsem od tebe tnse daleko,

ležím v hrobě hlyboko!“

Z Klatovska.

### Šátek a kytka.

Prvé než odejdou do kostele, přinese družička ženichovi na bílém talíři pěkný kapesní šátek, uměle složený, ve kterém zastrčen jest dlouhý prut rozmaríny, pozlátkem polepený a barevnými stužkami obvázaný, řkouc:

„Vítám vás vlečky ve spole,

jak domácí tak i přes pole:

kdyby vás bylo sto s padesát,

přeci vám chci každýmu po kytičce dát;

a kdyby tu byl můj znejmilejší,

dostal by tu nejhezkejší!

A vy pane ženichu! tu hle vám posílá vsáe znejmilejší ten šáteček s tu kytičku. Co vám je milejší: ten šáteček a ta kytička, anebo panna nevěstička?“

Ženich odpoví: „Všecko vespolek.“

Družka: „To mi se, psne ženichu! ns vás libí, že ode mne všecko vespolek přijímáte a ničím nepohrdáte:

tu máte šáteček,

a v tom šátečku kvítí,

ať se vás ta láska chytí

i ať se drží vás až do smrti.

A dej vám pán Bůh štěstí – s mně taky tak! – A vy páni muzikanti, zostra zahrajte!“

Mezi tím, co hudci hrají, připne družička ženichovi kytku na klobouk. Potom přinese družbovi také takový šátek s prutem rozmaríny,

řkouc:

„A vy pane družbo! tu vám dávám ten šáteček a to kytičku; a nemáte-li dost, ještě vám dám sž ns večer sladkou hubičku.“

A pak i také jemu kytku připne. Ostatní hosté, mužští i ženské, jen po malém proutku rozmaríny dostanou.
