---
contentType: poetry
---

<section>

## b) Náboženské.

### 48.

### První hřích a pokuta.

(Napěv 621.)

Šel jest pán Bůh, šel do ráje,

Adam za ním, poklekaje.

Když do prosíred přicházeli,

pravil pán Bůh k Adamovi:

„Se všech stromů požívejte,

s jednoho jen zanechejte,

Který stojí prostřed ráje,

modrým kvítkem prokvétaje.“

Učinil se ďábel hadem,

podved Evu i s Adamem.

Utrh jabko velmi prudce

a podal je Evě v ruce.

Eva vzala, okusila,

s Adamem se rozdělila.

„Jez, Adame, jez to jabko,

což jest po něm velmi sladko!“

Tak se oba prohřešili,

z ráje ven vyhnáni byli.

Dal jim pán Bůh po motyce

a poslal je na vinice.

„Jděte, jděte a kopejte,

chleba sobě dobývejte!“

Než se chleba dokopali,

dost se oba naplakali.

Z Čáslavska. – Srov. Suš. 87; Kol. II, 65. O písni této praví se, že pochází od Bratří českých, kteří prý ji složili. Byla též vytištěna roku 1740 v Příbrami, avšak již valně porušena a o dobrou polovici rozmnožena nechutným přídavkem počátku tohoto:

Tu máš, Evo, z tvého smíchu,

teď jsme padli oba k hříchu atd.

Zpívá se obyčejně při hodech svatebních, když před nevěstu na stůl postaví strom, kdež na způsob písní církevních slohami těmito se končí:

Kriste pro tvé umučení

dej nám hříchů odpuštění,

At nás nežže věčný plamen,

zachovej nás, Kriste. Amen.

Na Slovensku touž píseň zpívají chlapci, od vánoc až do nového roku s hadem chodíce.

### 49.

### Narození Kristovo.

(Nápěv 546.).

Stála panenka Maria,

jako růžička červená.

Přišel je k ní anděl Páně,

dal pozdravení té panně.

Andělského pozdravení

ulekla se hvězda denní.

Nebyla to hvězda jasná,

ale byla panna krásná.

Nelekej se, panno čistá!

máš porodit pána Krista.

Pána Krista porodila,

do jesliček položila.

Kristus pán, maličké dítě,

panuje po celém světě.

Z Hradecka. – Srov. Suš. 38.

### 50.

### Narození Kristovo.

(Nápěv 404.)

Šla Maria, šla do ráje,

potkal jest ji anděl Páně.

„Kam jdeš, Maria? nedojdeš,

těžko pod svým srdcem neseš.“

Maria mu nevěřila,

přece do ráje vkročila.

A jak do ráje vkročila,

hned za podruží prosila.

„My li podruží nedáme,

komory žádné nemáme:

Máme jen malý chlíveček,

je v ném uvázán oslíček.“

Jak Maria tam vkročila,

hned synáčka porodila.

Jak synáčka porodila,

do jesliček položila.

„Podej, Josefe, plínčičky,

ať závinem to maličký.“

Malíčky jsme zavinuli,

do jesliček položili.

Radujte se, andělové!

že už máme spasitele.

Raduj se, říše nebeská!

že už máme pána Krista.

Z Berounska. – Srov. Suš. 739.

### 51.

### Nocleh Marie Panny.

(Nápěv 137.)

Chodila Maria

po širokém světě,

nosila synáčka

v svém svatém životě.

Přišla ona, přišla

k kováři jednomu:

„Kováři, kováři!

popřej mi noclehu.“

„Jak pak ti nocleh dám?

moc tovaryšů mám:

ve dne, v noci kují,

ohně nezhašují.“

„Kováři, kováři!

co vy to kujete,

co vy to kujete,

že neuhašujete?“

„Kujeme, kujeme

tři železné hřeby,

co Kristu na kříži

jich bude potřebí.“

Jak panna Maria

to slovo slyšela,

celá polekaná

odtud pospíchala.

Přišla ona, přišla

do pusté maštalky,

jen za práh kročila,

syna porodila.

Přišlo do maštalky

kovářovo dítko:

„Zakolíbej ty mně

moje nemluvňátko!“

„Jak pak zakolíbám,

když ručiček nemám?

ani těch ručiček,

ani těch očiček!“

„Dotkni se plínčiček,

budeš mít ručičky,

dotkni se jesliček,

budeš mít očičky.“

Přišlo dítě domů,

přišlo k otci svému,

ručkama hrající,

očma mrkající.

Otec jeho se ptal:

„Kdes ty ručičky vzal?

ty bílé ručičky

a modré očičky?“

„Dala mi je, dala

panenka Maria,

co včera na večír

noclehu prosila.“

„Kdybych já byl věděl,

že je to Maria,

byl bych ji uložil

do zlata, do stříbra.

A sám byl bych lehnul

hlavou na kamení,

hlavou na kamení,

nohama do trní!“

Z Berounska. – Jinak také počíná se ta píseň takto:

Když panna Maria

po světě chodila,

všem věrným ctitelům

ku pomoci byla.

Přišla sem, přišla tam

k jednomu kováři:

„Kováři můj milý,

dej ty mně noclehu.

„Jak pak ti nocleh dám,

když já ho sám nemám,

milý mocný Bože!

když já ho sám nemám?“

Přišla sem, přišla tam

do pusté maštale atd.

Píseň tuto zpívávali dříve chlapci, o vánocích s jesličkami chodíce; nyní jen některý stařeček aneb některá babička snad ještě ji zná. – Srov. Suš. 30.

### 52.

### Maria a Alžběta.

(Nápěv 532.)

Pod kopečkem

tráva zelená,

po ní se prochází

panna Maria.

Potkala ji

svatá Alžběta:

„Kam pak pospícháte,

má milá teta?“

„Pospíchám já

k tělu božímu,

abych vykonala

boží modlitbu.“

Poslal pán Bůh

s nebe anděla,

aby se podíval,

kde je Maria.

Marja klečí

v čistém kostele,

ona se tam modlí

při božím těle.

Kdo tu píseň

třikrát zazpívá,

tomu milý pán Bůh

štěstí, zdraví dá.

Zpívala ji

Maria panna,

to když kolíbala

božího syna.

Z Prahy. – Srov. Suš. 5.

### 53.

### Tělo boží.

Když se hory zelenají,

modrým kvítím prokvětají,

Matka boží po nich chodí,

hledající svého syna:

„Viděli jste mého syna?“ –

„My jsme jeho neviděli,

jak ve čtvrtek při večeři.

On tam sedí s apoštoly

a rozdává tělo boží:

Těla mého požívejte

a mou krví zapíjejte,

na můj zákon pamatujte.“

Z Čáslavska. – Srov. Krol. III, 202.

### 54.

### Kříž a trnová koruna.

Slunéčko vychází z hory ven:

pán Kristus jde z nebe ven.

Potkala ho Matička boží:

„Kam jdeš, Synu boží?“ –

„Já nesu dřevo, svatý kříž,

na kterémžto umřít mám.“

Potkal ho svatý Petr, svatý Jan.

„Jděte tam, zpravte tam,

že mám trnovou korunu,

z sedumdesáti sedmi kusů dělanou,

na mou svatou hlavu vstavenou.“

Z Berounska. – Srov. Krol. I, 556.

### 55.

### Umučení Páně.

(Nápěv 546.)

Vyšla hvězda na kraj léta,

osvítila do půl světa.

Nebyla to hvězda jasné,

ale byla panna krásná.

Šla Maria, šla plačící,

svého syna hledající.

Šli, nadešli apoštoli,

byli smutní, neveselí.

„Ach vy milí apoštoli!

co jste smutni, neveselí ?“

„My jsme smutni, neveselí,

že jsme Krista neviděli.

Neviděli, neslyšeli,

jak ve čtvrtek při večeři.

Když chléb lámal a rozdával,

svou svatou krev pít nám dával.

Jezte tělo mé, a píte,

však mé tuto noc ztratíte.“

Jak to Židé uslyšali,

Krista jali, na kříž dali.

Ruce, nohy mu probili,

octa, žluči nastrojili.

Jak Maria uslyšela,

hned pod svatý křiž běžela.

Pod křižem stála, plakala,

kde ta svatá krev kapala.

Kde ta svatá krev kapala,

všude růže vykvětala.

„Co tu, matičko, stojíte?

tak přežalostně kvílíte?“

„Jak tu nemám smutná stati

a žalostně naříkati,

Když z tebe krev svatá stříká,

což je ta bolest veliká!“

„Mlč, matičko, mlč a neplač,

však já vstanu den třetí zas.

Já netrpím za žádného,

než za hříchy světa zlého.

Já trpím jen za křesfany,

aby se ke mně dostali.“

Dejž to Kriste pane! Amen,

ať nás nežže věčný plamen.

Z Hradecka. – Srov. Suš. 50.

### 56.

### Umučení Páně.

Byla-tě studánka stavěná,

kalichem roubená,

přebývala tam panna Maria.

Co’s, panno Maria, tak smutná?

„Kterak nemám smutná býti?

měla jsem syna jednoho,

přišli Židé, vzali mně ho;

tak ho vzali,

na kříž dali,

hřebami ho proráželi.“

Šel pán Kristus do zahrady,

naklonil své svaté hlavy

na trávu zelenou,

na rosu studenou.

Jděte tam k mladému,

pravte tam starému,

jaké jsou věnce trnový

dány do hlavy Kristovy.

Kdo tu modlitbu říkat bude,

dvanáct dní odpustků míti bude;

tři dušičky vysvobodí

z muk očistcových:

jednu otcovu,

druhou matčinu

a třetí svou,

do království nebeského

budou mít cestu otevřenou.

Pane Ježíši Kriste!

Synáčka boží!

ty neseš dřevo kříže,

na kterém máš umřití,

svou předrahou krev vylili!

Šel - tě tady svatý Petr, svatý Jan,

kteří želeli jeho ran.

O pane Ježíši Kriste!

smiluj se nade mnou;

stůj mi v hlavách,

panna Maria v nohách,

andělíčkové po stranách,

svatý Benedikt nade mnou,

aby neměl ďábel moci nade mnou.

Milostivý Bůh Otec † Syn † a Duch svatý † Amen.

Z Kouřimska. – Srov. Krol. II, 485.

### 57.

### Pět ran Kristových.

Slyším zvony zvoniti.

Vidím, vidím Krista pána

nábožně mši svatou sloužili.

Všecky dušičky k němu jdou:

a já hříšná taky půjdu,

z té studánky píli budu,

kde se Kristus pán umýval,

šeredného ďábla zaklínal.

Vstal pán Ježíš s svého lože,

vzal na sebe svoji komži,

ohledal svých pět svatých ran,

ty jsou mu tuze krvácely.

Přišla k němu jeho milá Matka,

začala jeho ran želeli.

„Ach nežel, má znejmilejší Matičko!

neb jsou ty rány darovany

pro hříšníky pro křesťany.“

Z Prahy. – Srov. Krol. I, 556.

### 58.

### Hříšná duše.

Stoji, stojí kostelíček, 1)

v tom kostelíčku zvoneček;

ten zvoneček sám zvoníval,

když tam Kristus pán chodíval.

Přiletěla holubička,

vzala si ho pod křidýlka,

letěla s ním na nebesa.

Když k nebesům přiletěly,

nebesa se otevřely,

dušičky se radovaly:

jen jedna se neradovala,

okolo dveří obstupovala.

„Proč, ty dušičko, se neraduješ,

okolo dveří obstupuješ?“ –

„Jak se mám já smutná radovati:

otce, matky jsem nectila

a jim jsem se protivila!“ –

„Podej, duše, pravé ruky,

povedu tě skrze muky,

skrze muky do očistce,

tam uhlídáš své rodiče,

kterak pláčou, naříkají,

že svých dítek netrestali.“

Svatá Maří Majdalena

pánu Kristu nohy myla,

vlasy svými utírala.

Kdo tu modlitbičku třikrát

za den říká, tři duše vysvobodí:

jednu otcovu, druhou matčinu,

třetí svou, má do nebeského

království cestu otevřenou.

Z Berounska. – Srov. Krol. I, 555; Suš. 43.

1) Tamhle je kostelíček,

v kostelíčku je zvoneček.

### 59.

### Duše hříšná a Maria panna.

(Nápěv 404.)

Byla jest louka zelená,

slzavou rosou skropená.

Kráčely po ní dvě duše,

za nimi velká hříšnice.

Když se až k ráji dostaly,

na dvéře tam zaklepaly.

„Vstaňte, Petře! vemte klíče,

podívejte se, kdo tluče?“

„Tlučou tam, Pane, dvě duše,

za nima velká hříšnice.“ –

„Ty dvě duše mně sem pusťte,

té hříšnici pryč ukažte.

Ukažte jí cestu šírou,

kudy hříšní do pekla jdou.“

Šla dušička vzlykající

a svých hříchů litující.

Šla od nebe, naříkala,

až jí krev z oči kapala.

Potkala ji Maria panna: 1)

„Co naříkáš, duše hříšná?“ –

„Jak pak nemám naříkali,

když se nevím kam podíti?

Musím jiti cestou šírou,

kudy břišní do pekla jdou.“ –

„Vrať se se mnou, duše hříšná!

poprosím já svého syna.“

A když se k ráji dostaly,

na dvéře tam zaklepaly.

„Vstaňte, Petře! vemte klíče,

podívejte se, kdo tluče.“ –

„Tluče to, Pane, matka tvá,

a za ní ta duše hříšná.“ –

„Mou matičku mně sem pusťte,

té hříšnici pryč ukažte.

Ukažto ji cestu šírou,

kudy hříšní do pekla jdou.“ –

„Ne tak, ne tak, milý synu!

odpusť hříšné duši vinu.“ –

„Zeptej se ji, matko milá!

co dobrého učinila?

Kolik je svátků světila?

kolik se pátku postila?

kolik chudých obživila?“2) –

„Já jsem svátků nesvětila,

ani se v pátek postila.

Jen jedno jsem vykonala:

almužny jsem grešli dala.“ –

„Podej, hříšná duše, ruky,

povedu tě skrze muky.

Skrze muky do propasti

a z propasti do radosti.

Grešlička, almužna malá,

do ráje tobě pomohla!“

Z Budějovicka. – Srov. Suš. 25; H. Luž. 281; Kukulj. 186.

1) Potkala ji panna Maria:

„Kam ty kráčíš, duše hříšná?“

„Ach já kráčím cestou šírou,

kudy hříšní do pekla jdou.“

„Vrať se se mnou, hříšná duše!

přimluvím se u Ježíše.“

2) kolik almužen rozdala. 

### 60.

### Ďáblova nevěsta.

(Nápěv 404.)

Byla jest jedna ctná paní,

měla tři dcery na vdaní.

Dvě do kostela vodila,

třetí se doma strojila.

A když se tak ustrojila,

do zahrádky pospíšila.

Červené růže trhala,

věneček sobě dělala.

Přijel k ni jeden mládenec:

„Dej mi, panenko, ten věnec!“ –

„Tobě já věneček nedám,

na krásnějšího já čekám.“

Přijel k ní druhý mládenec:

„Dej mi,panenko, ten věnec!“ –

„Tobě já věneček nedám,

na krásnějšího já čekám.“

Přijel k ní třetí mládence:

„Dej mi, panenko, ten věnec!“ –

„Tobě já můj věneček dám,

na jiného už nečekám.“ –

„Vyskoč, panenko, na můj kůň,

povezu já tě, kde můj dům.

Povezu já tě do kraje,

to do ráječka, do ráje.“

Když jsou za město vyjeli,

dobré jsou cesty neměli.

Jen po rokytí, po hloží,

po tom čertovém po zboží.

A když jsou k místu přijeli,

horoucí peklo viděli.

„Hoj, otevřte tovaryši!

vezu vám tělo i s duší!

Postavte panně stolici,

nalejte vína sklenici.“

První jim bránu otvírá,

druhý ji smoly nalívá.

První sklenici vypila,

hned se ji barva změnila.

Druhou sklenici vypila,

hned plamen z huby pustila.

„Otevřte, páni, veřeje,

ať na mne větřík zavěje.

Ach! třeba jen okénečko,

ať ochladne mé srdečko.“ –

„Když jsi se chtěla chladili,

měla jsi dobře činiti.“ –

„Ach! kýžby tu kdo dobrý byl,

aby mé matce vyřídil.

Má doma dcery ještě dvě,

by je líp vedla nežli mé.

By pánu Bohu sloužily,

marnosti světské nechaly:

Mé marnost světská zkazila,

mou duši věčné zmařila.“ –

„Není jim třeba vzkazovat,

mají se po čem zpravovat:

Duchovní zprávce tam mají,

nechť po jich slovu jednají.“

Z Prahy. – Srov. Suš. 21; Kol. II, 12: Žcg. P. 76; Vójc. I, 99, 101, 291; II, 301; Olesk. 411; H. Luž. 290; Mein. 213. – Mimo to jest v Čechách ještě píseň jiná téhož obsahu, z kteréž mi se dostaly potud jen slohy tyto:

„Vsedni, panno, na má křídla,

pojedeme k nebi zpříma.“

A když k nebi přijížděli, 

 peklu jsou se obrátili:

„Hola! hola, tovaryši!

vezu tělo, hříšnou duši“ atd.

### 61.

### Duše a tělo.

(Nápěv 247.)

Na krchově před kostelem

hádala se duše s tělem:

„Tělo, tělo, co‘s dělalo,

že‘s o duši nic nedbalo

Co‘s vidělo, všecko‘s chtělo,

na Boha jsi nezpomnělo.

Tělo, tělo, tělo hříšné,

bývalo jsi v světě pyšné.

Chodilo jsi v stříbře, zlatě:

a já, duše, trpím za tě!

Chodilo jsi po muzikách,

a já vězím v těžkých mukách!“ –

„Nedávej mi, duše, viny,

byla’s se mnou každou chvíli.“ –

„Byla-li jsem vždycky s tebou,

nevládla jsem sama sebou.“

Z Bydžovska. – Srov. Suš. 16.

</section>
