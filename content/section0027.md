---
contentType: poetry
---

## Babí léto.

Ten týden po sv. Václave počíná se babí léto. Ale že již toho tepla bývá na mále, proto říkají:

Bude asi toho tepla,

jako ho má stará bába.

  

poké husy na odletu,

konec babímu létu.

### 11 Listopadu.

Svatý Martin přijíždí

na bílém koni

(t. padává sníh).

  

Na svatého Martina

kouřívá se z komína.

  

O svatém Martině

husa nejpěkněji zpívá

(t. jídají se husy).

  

Chodí-li husa o Martině

po ledě, bude chodit o vánocích

po blátě.

### 25 Listopadu.

Na svatou Kateřinu

schovej se pod peřinu.

  

Zima-li na Kateřinu,

přilož o peřinu.

### 25 a 30 Listopadu.

Od sv. Kateřiny do st. Ondřeje

sotva že se pod peřinou ohřeje.

  

O půl noci před sv. Ondřejem děvčata vstanou a jdou zaklepat na kurník, takto při lom řkouce:

Kohoutku, kohoutku!

zakokotej,

muže-li dostanu,

vědět mi dej.

Slepičky, vy nechte

kokotání,

nekazte, nekazte

mi vdávání.

Ozve-li se nejprve kohout, má děvče naději, že se toho roku vdá: pakli se ozve slepice, zvěstuje, aby holka přišla za rok zas.

Z Berounska.

### 6 Prosince.

Svatý Mikuláš

splachuje břehy

(pršívá).

  

Prší-li o sv. Mikuláši

anebo padá-li sníh,

bude příštího roku

hojné hrachu.

### 13 Prosince.

Svatá Lucie

noci upije.

Aneb:

Lucie, Lucie,

ta nám noci upije –

a dne nepřidá (dokládají žertovně).
