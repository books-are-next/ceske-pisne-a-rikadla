---
contentType: poetry
---

# Písně a říkadla výroční.

### Zima.

Když přibývá dne,

přibývá i zimy.

  

Ve dne svítí, v noci pálí.

Slunce svítí na mráz.

### Kterak dne přibývá.

Na Boží narození

o kuří pokročení,

aneb:

o huby otevření,

aneb také:

o bleší převalení.

Na Nový rok o slepičí krok,

aneb:

o zaječí skok.

Na Tři krále

o tři kroky dále.

Na Hromice

o hodinu více.

### Vánoce.

Světlá Koleda,

tmavá stodola;

tmavá Koleda,

světlá stodola.

  

Jest-li o jitřní hvězdno,

slepice hojně ponesou.

  

Zelené Vánoce,

bílá Velkonoc.

  

Lepší Vánoce třeskuté,

nežli tekuté.

### Štědrý večer.

O pul noci štědrého večera chodívají děvčata rachotit plotem, bud že jím třesou, aneb na něj klepají, přitom říkajíce:

Třesu, třesu plotem,

kde můj milý bytem:

ozvi mi se ozvi pes,

kde můj milej večer dnes.

Z které strany nejprve uslyší psa štěkati, z té strany nadějí se svého souzeného.

## Koledy vánoční.

### a) O božím narozeni.

Tyto koledy odbývají se v den sv. Štěpána, t. dne 26 Prosince; děti, chodíce dům od domu, za dveřmi je zpívají, začež jim hospodář neb hospodyně malé dárky uděluje. Obsahem svým jsou tyto koledy buď světské, anebo náboženské.

### Světské.

1.

Koleda, koleda, Štěpáne!

co to neseš ve čbáně?

Nesu, nesu koledu,

upad jsem s ní na ledu,

psi se na mě sběhli,

koledu mi snědli; 1)

co mám smutný dělati?

musím jinou žebrali.

Koledu mi dejte,

jen se mi nesmějte!

Koledu mi dali,

přece se mi smáli.

1) páni, dejte jinou, tu zamažte hlínou.

  

2. 

Koledníci! o půl noci

co chcete u dvora? –

Štědrýho večera.

Panímáma hodná byla,

stáli nám nedala,

dcerku vyvolala.

Dcerka poskočila,

koledy nám dala

po groši širokým,

po zlatým kulatým.

  

3. 

Bukú, bukú, bukú!

otevřete ruku,

panímámo zlatá!

vyjděte mezi vrata,

koledy nám dejte,

nic se nám nesmějte.

Co nám dáte, to vezmem:

Marcipány

jsou pro pány,

a zemáky

pro sedláky.

Jest-li nám nic nedáte,

na hrncích to shledáte:

mlynářova slepice

nazobá se pšenice,

shází vám všecky hrnce s police.

Tato koleda zpívá se obyčejně s bukálem. Bukál aneb také bukač slově nádoba baňatá hliněná, ku př. Čbán, majíc otvor potažený měchýřem na spůsob bubnu a prostřed měchýře přidělaný žíněný provázek dvou pramínků. Při koledě vezme chlapec nádobu mezi kolena a nasliniv sobě prstů, drhne jimi po žíni zhůru střídavě pravou i levou rukou.

  

4. 

Já jsem malej koledníček,

přišel jsem k vám pro troníček;

troníček mi dejte,

jen se mi nesmějte:

budete-li se mi smáti,

musíte mi krejcar dáti;

však já s vozem nejedu,

co mi dáte, to vemu:

dáte-li mi kus medu, 1)

ještě lepší pojedu.

Pán Bůh vám to nadělí

na zahradě, na poli,

v chlívě telátka,

v maštali hříbátka,

pod lavici housátka.

1) nedáte-li voříšek,

vysvlíknu vám kožíšek.

  

5. 

Já jsem přišel k vám,

abych řekl vám,

že je dnes koleda:

kdo mi dnes něco dá,

rád to uhlídám;

kdo mi nedá nic,

je z Hrubianovic:

já se na něj zamračím,

jako nedvěd zabručím,

potom půjdu pryč.

  

6. 

Za dveřma stojím,

Boha se bojím;

pes na mě vrčí,

že mi paňmáma

nebo pantáta

kus housky do kapsy strčí:

ať je měkká nebo tvrdá,

však ona se předce schroupá.

  

O matičko božská!

šup do kapsy houska:

ať je tvrdá nebo měkká,

však ona se schroustá.

  

7. 

Já jdu na koledu,

nesu si pytel;

kdo mi ho dá plnej,

bude můj přítel;

kdo mi ho dá půl,

vezmu na něj hůl;

kdo mi ho dá čtvrt,

pošlu na něj smrt;

kdo mi nedá nic,

pošlu ještě víc.

  

8. 

Náš kmotr František

dal nám napéct šišek;

a to jeho dítě

leží v aksamitě:

já mu budu kmotrem. –

Ty syrečky s koprem,

ty homolky s kmínem,

polívaný vínem.

A ty Jíro pískej,

vesele nám výskej!

Z Klatovska.

  

9. 

Koleda, koleda, dědku!

dej voříšek k snědku,

nedáš-li mi voříšek,

roztrhám ti kožíšek.

Aneb:

Dědečku, dědečku! koleda:

dejte voříšek nebo dva;

nedáte-li voříšek,

provrtám vám kožíšek.

  

10. 

Koleda, koleda misku!

dejte nám po voříšku:

nedáte-li po voříšku,

vyvrtáme vám dírku do kožíšku.

  

11. 

Jdu k vám na koledu:

nedáte-li, hned pojedu

do komůrky háčkem

pro koláčky s máčkem.

  

12. 

Běžela liška po ledu,

ztratila klíček od medu;

kdo ho má, ať ho dá,

ať se liška nehněvá.

  

Běžela liška k háji;

hoňte si ji, páni;

já ji honit nebudu,

zmeškal bych já koledu.

Z Domažlicka.

  

13. 

Vyrval jest jelen

kozlovi bradu,

že mu podoral

jeho zahradu.

  

Ty starý kmotře,

prohnaný lotře!

nebudeš lepší,

až tě nůž odře!

  

Kráva za humny

oves mlátila,

ovce v chaloupce

takto pravila:

  

Že žába hloupá,

čáp na ni kouká,

že mu nůž kazí,

tak na ni brouká.

  

Nedvěd i s kozlem

v hospodě sedí,

celí opilí,

sotva že hledí.

  

Brumbál jim hraje,

motýl tancuje:

mravenec s mouchou

v koutku frejuje.

  

My sme k vám přišli,

za zlé nemějte;

jen vy nám předce

koledy dejte!

  

### Náboženské.

14. 

(Nápěv 783.)

Zelená se louka, 1)

na tej louce chvojka:

pásli jsou tam pastýřové,

jedli kaši z mlíka.

  

Přiletěl k nim anděl,

toto jim pověděl:

že se Kristus Pán narodil,

aby každý věděl.

  

Oni nemeškali,

hned tam pospíchali,

k Ježíškovi do Betléma,

za pána ho znali.

  

A my hoši malí!

rádi bychom brali:

koledičku na ručičku,

kdybyste nám dali.

  

Jest-li že nedáte,

tehdy uhlídáte:

hrnce, mísy potlučeme,

co v misníku máte.

  

A pukličky k tomu; 2)

pak utečem domu:

proto že jste nechtěli dát

koledy nikomu.

  

1) Strunka, strunka, strunka,

zelená se louka,

na tej louce pastýřové,

jedí kaši z hrnka.

  

2) Máte-li je v peci,

roztlučeme přeci:

železnejma vidlicema,

dřevěnou palicí.

  

15.

(Nápěv 103.)

Dej Bůh štěstí tomu domu!

my zpíváme, víme komu: 1)

malému dětátku,

Kristu Jezulátku

dnes v Betlémě narozenému.

  

On rozdává štědrovničky,

jabka, hrušky a trojníčky

za naše zpívání,

za koledování:

dejž vám pán Bůh požehnání!

  

1) My zpíváme pánu Bohu.

  

16. 

(Nápěv 313.)

Štěstí, zdraví, pokoj svatý

vinšujeme vám,

nejprv panu hospodáři,

pak vašim dítkám!

z daleka se bereme,

novinu vám neseme,

co jest se nám přihodilo

v městě Betlémě.

Narodil se tam Synáček,

posílá mne k vám,

byste mu koledy dali –

však já mu ji dám:

chlebíčka nechce bráti,

nakrmila ho máti;

radš tolárek neb dukátek

máte poslati.

Pěkně prosím, odbuďte mé,

nemám tu kdy stát,

ještě musím do Betléma,

dítko kolíbat;

dítko to je bohatý,

v nebi vám to zaplatí:

že se budete po smrti

s ním radovati.

  

17. 

(Nápěv 433.)

Náš pantáto rozmilý,

poslyšte nás tu chvíli,

co vám budeme zpívat,

radostně vypravovat.

  

Ježíš, malé dětátko,

překrásné pacholátko,

v Betlémě se narodil,

z Marie panny zrodil.

  

A v tom obecném chlévě

položen jest na seně

mezi dvěma hovádky

od své přemilé matky.

  

Trpěl hlad, žízeň, zimu,

to vše pro naši vinu:

ten král slávy nebeský,

navštívil nás, lid zemský.

Amen již zazpíváme

a koledy žádáme:

nenechte nás zde stati,

ani dlouho meškati.

  

Jest-li že nedáte –

veselme se!

památku shledáte –

radujme se!

v tom novým kožíšku

a v teplým pelíšku

dírku uhlídáte.

  

Dírku tak maličkou,

coby jelen

tudy moh proskočili,

jsa postřelen:

tak hle to shledáte,

jest-li že nedáte,

škodu uhlídáte.

  

18.

(Nápěv 542.)

Poslechněte mne málo,

má zlatá panímámo!

A vy taky, otče milý!

co vám povím tuto chvíli,

co vám povím nového

potud neslýchaného.

  

Slyšela jsem v Betlémě,

že tam leží na seně

to překrásné pacholátko,

ušlechtilé Jezulálko:

Josef s matkou ho hlídá,

vol a osel zahřívá.

  

Přišli jsou tam pastýři,

chtěli hráti na dudy;

neměli naštemováno,

dohromady sformováno:

každej hrál tu svou notou,

k tomu si dupal botou.

  

19. 

(Nápěv 373.)

Já malý přicházím

koledovat:

co umím o Kristu

prozpěvovat,

že se narodil

v Betlémě v chlívě,

chci zvěstovat.

  

Chudý je, nahý je,

trpí zimu:

kdybych měl, co bych chtěl,

dal bych jemu,

já malý žáček,

plinku i fáček

i peřinu.

  

Dost málo darujte,

groš neb zlatý:

budete po smrti

za to vzati do nebe jistě,

pravím na místě,

mezi svaty.

  

Jest-li nic nedáte,

Nebroukejte

a na mé zpívání

nefoukejte:

až větší budu,

líp zpívat budu,

jen počkejte!

Z Plzeňska.

  

20. 

(Nápěv 757.)

Vzhůru, pastuši,

Kubo, Matouši,

ty Klímo!

  

„Což na nás voláš,

spali nám nedáš,

Damíno?“

  

Což tvrdé spíte,

že neslyšíte

zpíváni?

andělů množství

na této poušti

nad námi.

  

Bárta, bralr nás,

běží mezi nás

s pilnosti;

pospíchá skokem,

kejvá kloboukem

radostí.

  

Ach Bárto, bratře!

pověz nám krátce,

co děláš?

zdaliž před vlky

nebo nedvědy

utíkáš?

  

„Běžím radostí

s velkou pilnosti

mezi vás:

že se narodil

a nás navštívil

král, pán náš.“

  

Bárto, v hrdlo lžeš!

jak to dokážeš?

„Dosti dost:

leží v Betlémě

v chlévě na seně

vzácný hosl.“

  

21.

Ejhle, co to v Betlémě?

zdá se, že tam něco je:

kejvá na mě krásná panna,

vemu nohy na ramena,

řeknu: Lukši! hop, hop, hop!

ať je tady hned Prokop.

Zlostí bych se hned rozpuk:

kde je Ferda, malej kluk,

aby pás to stádo velký?

snad tam někde chytá lelky!

Nechte vy tu stádo stát,

ono může dobře spát:

Bárto vezmi svou píšfatu,

Filo, šáhni po cimbálu,

a ty, Janku, housle spravuj,

Vaňku, basu svou pozdravuj;

kde jsou dudy, Lukáši?

a kde bubny, Tomáši?

Do Betléma pudeme,

pěkně zpívat budeme:

Dítě krásné jako květ,

přišlo v zimě na ten svět;

zahrajte mu, trantará!

ať to détátko hajá.

  

22.

Hopsa, pacholátka!

i malá děvčátka!

vzhůru vstávejte,

k jeslím chvátejte;

už nám nastává

vejroční památka.

Do Betléma pudem,

co tam uslyšíme,

povídali budem:

že se narodilo dítě.

Chutě k němu jděte,

všecka pacholátka

i malá děvčátka!

Jdi napřed, Honzíčku,

ty nes kolíbčicku;

když přijdeš k jesličkám,

pokloň se Ježíšku.

Apolenka malá

nesla jitrničku;

ubohá hapala,

šla domů plakala;

a Rozárka taky

nesla dva oplatky;

Zuzanka holátko

nese holoubátko;

Maří dala plínky,

Markýta peřinky;

Dora nese růže

děťátku do lůze.

Z Domažlicka.

  

23. 

Ježíšek byl chudý, bohumilý;

svatá Anna, jeho bába,

panenka Maria, jeho máma. –

Vařila bych kaši, nemám z čeho,

poslala bych pro ni, nemám koho;

musí Josef pro ni jíti,

nesmí se za dítě nic styděti.

  

24. 

Teče, teče říčka,

studená vodička.

Umejvala se v ní

panenka Maria.

Když se jest umyla,

po břehu chodila;

na kameně klekla,

syna porodila.

„Ach ty milá máti!

chceš-li ryby jisti?“ –

„Ach ty milé dítě!

kdebys je lovilo?

malé čtvrt hodinky,

co se’s narodilo!“

  

Půjdeme tam dolů

do bílého dvoru:

najdeme tam pána,

on sedí u stolu.

Ach ty milý pane!

pošli nám svou paní,

ať nám ráčí dáti

ty štědrý koledy.

Dala jest nám dala

růžičku od srdce,

která jí vykvetla

v zeleny zahrádce:

však jí to zaplatí

přesvatá Trojice!

Z Hradecka.

  

25. 

Poděkování.

(Nápěv 313.)

Pánbůh záplat za koledu,

pane hospodáři!

a vám taky, paní hospodyně!

ať se vše daří,

co máte na poli,

v zahrádce, na roli:

slívky, jabka, pšenice,

žito, jařice.

  

Každá kura po třikrát do roka

ať kuřátka má,

každá kachna čtyrykrát do roka

ať kačátka má;

kura praví: kur, kur!

a kohout: kykyryky!

ať máte plný dvůr

a to samých knr!

### Hra a jesličkami.

Od Štědrého večera až do Nového roku chodí chlapci u večer dům od domu s jesličkami, totjž s vyobrazením narození Kristova v chlévě, kdež narozeného Ježíška viděti, au leží v jeslích, a při něm v popředí Josefa s Marií, vzadu pak volka s oslíkem. Chlév i podůbky jsou buď z papíru aneb ze dřeva udělány a na prkénku upevněny. Chlapci bývají obyčejně čtyři, jeden za anděla, ostatní pak za pastýře přistrojeni, a vejdouce do stavení již ve dveřích začínají zpívati.

#### Píseň I.

(Nápěv 80.)

  

**Pastýřové.**

Co to znamená v Betlémě nového?

neviděli jsme nebe tak jasného:

měsíc překrásně svítí,

musí to něco býti;

zpívají libým hlasem andělé,

pastýři vytrubují vesele;

nikdá tak nedělali,

by v noci troubívali:

Sláva Bohu na výsosti!

vždy prozpěvují\]

Recitaliv.

1 pastýř: Gloria in excelsis Deo, že se dítě narodilo.

2 pastýř: Kde?

1 pastýř: V městě Betlémě.

2 pastýř: Kudyž tam půjdeme,

když cesty nevíme?

#### Píseň II.

(Nápěv 80.)

  

Anděl.

Sem, sem, sem, pastýři!

sem do Betléma brzy,

sem, sem pojďte,

nemeškejte, ať vás cesta nemrzí!

Pastýři.

Co na nás tak voláš,

že nám ani spát nedáš?

co anděle,

posle z nebe,

co pak nám to povídáš?

Anděl.

Narodil se jest,

v jeslích položen jest

náš spasitel,

vykupitel,

právě o půl noci dnes.

Recitaliv.

1 pastýř: Ale bratře! co pak je to!

2 p. Inu bratře! svatba je to.

3 p. Není, bratře! je Betlehem, aneb město Jerusalém.

1 p. Bratře můj!

2 a 3 p. Nu!

1 p. Pozoruj.

2 a 3 p. Nu!

1 p. Co jsme si před lety říkávali –

2 a 3 p. Nu!

1 p. Když sme ty berany pásávali –

2 a 3 p. Nu nu I

1 p. Že se nám narodí Spasitel –

2 a 3 p. Nu nu!

1 p. Celýho světa vykupitel.

2 a 3 p. Nu nu!

1 p. Ale bratři! vy pořád rnu nu!“

říkáte,

ale žádnej neříkáte, co mu dáte:

já mu dám svůj krajíc z tobolky.

2 p. Já mu dám svy všecky homolky.

3 p. Já mu dám tučnýho berana:

pomoz mi ho na ty starý ramena!

#### Píseň III.

(Nápěv 80.)

  

Pastýřové.

Tedy poženem, a honem

tam do Betléma pudem:

ty vezmeš housličky,

já dudy mám;

poženem k jesličkám,

zahrajem tam.

#### Píseň IV.

(Nápěv 571.)

  

Půjdem spolem do Betléma,

dujdaj, dujdaj, dujdaj dá!

Ježíšku, panáčku!

já tě budu kolíbati,

Ježíšku, panáčku!

já tě budu kolíbat.

  

Začni, Kubo, na ty dudy:

dujdaj, dujdaj, dujdaj dá!

Ježíšku, panáčku atd.

  

A ty, Janku, na pišťalu:

dudli, tudli, dudli dá!

Ježíšku, panáčku atd.

  

A ty, Mikši, na housličky:

hudli, tydli, hudli dá!

Ježíšku, panáčku atd.

  

A ty, Vávro, na tu basu:

rum, rum, ruma dá!

Ježíšku, panáčku atd.

  

Hút! hút!“hút! atd.

(Jeden z pastýřů troubí 12 hodin.)

#### Píseň V.

(Nápěv 80.)

  

Už jsme si naši koledu odbyli,

žádny děvčátka s námi nebyly;

nynčko vy taky jdete,

pékně se oblekněte;

nynčko vy jděte taky

Ježíška kolíbali.

  

Ančička běží, zimou se třese,

byla s matičkou na dříví v lese;

nese Ježíškovi dary,

v košíčku jablíčka maly;

dary Ježíškovi nese,

celá se zimou třese.

  

28 Prosince.

O Mláďátkách

den se omlazuje.

  

Z rána, když děti ještě leží v posteli, jest obyčej tázati se jich: „Kolik bylo mláďátek?“

Které neví, dostane metlou a připomene se jemu, že „čtyři tisíce čtyři sta čtyřicet čtyři.“

### b) O novém roce.

(Nápěv 105.)

  

Den přeslavný jest k nám přišel,

v němž má býti každý vesel;

radujme se, veselme se

v tomto novém roce.

  

Jak jsem do pokoje vešel,

paní jsem s pánem tam našel –

léto mine a pomine –

paní s pánem našel.

  

Pán s paní za stolem sedí,

jeden na druhého hledí –

léto mine a pomine –

obá v karty hrají.

  

Panáčku! mně se chce spát,

já půjdu sobě lůžko stlát –

léto mine a pomine –

já pojdu lůžko stlát.

  

Jak sobě lůžko ustlala,

do něho se odebrala –

léto mine a pomine –

hned se odebrala.

  

Pěkná paní a pěknej pán,

nedá-li paní koledy, dá pán sám –

léto mine a pomine –

dá pán koledy sám.

  

Nového léta vinšujem,

syna neb dceru d a rojem –

léto mine a pomine –

dobrého vám přejem.

  

Abysme k vám přes rok přišli,

a vás ve zdraví zas našli –

léto mine a pomine –

vás ve zdraví našli

Z Klatovska

#### Sladovnická.

(Nápěv 105.)

  

Den přeslavný jest k nám přišel,

v němž má býti každý vesel,

kdo jen odkud má začíti,

třebas celý týden.

My odkud začít nemáme,

na koledu jit musíme

k vám, přemilí, vzácni páni,

dejž Bůh, aí se daří!

jak vaší pani manželce,

dítkám i vaší čeládce:

dej vám pán Bůh požehnání

v vašem pracování.

Dejte nám tolar neb dukát,

budeme na vás vzpomínat,

po vše časy naší chasy

budem chváliti vás.

Pakli nám co umenšíte,

a některý zlatý dáte:

dejte jenom s ochotností;

my pak s veselostí

od vás to za vděk přijmeme,

na plášť si vína koupíme,

páleným ho zpremujeme,

hořkým podšijeme.

Zdávna jsme toho žádali,

bychom se s vámi shledali;

pospolu jsouc sjednoceni

držme posvícení!

Pobudem veselí spolu,

připijem jeden druhému:

vina, piva, páleného

za zdraví druhého.

Již se od vás rozejdeme,

a domů se povedeme

všichni zase k naší práci,

pracovití sládci.

A ty chlapečku zametej,

zrnko k hromádce přimetej!

víš, že my rádi píváme,

a nerozlíváme.

  

Byl poslední den v roce 1840. V Novém městě Pražském v jednom domě nákladnickém sedali jsme k večeři: hospodář sládek, poctivý Staročech, v čele, a my ostatní dvěma řady po celé délce atolu až ke dveřím. Tu zavzní venku píseň:

„Den přeslavný jest k nám přišel,“

dvéře se otevřely a do pokoje vešla zpívajíc chasa sladovnická, každý jich něco nesa: podstarší feruli, hvozda pytel, dva vodáci kropidlo a kadidlo z kostela vypůjčené, vykropujíce a nakuřujíce, mládek a sladomel každý po lopatce a chlapci po chvošti. Postavivše se půlkolem u dveří zpívali dále. A když přišla slova slohy poslední:

„A ty chlapečku zametej,“

hodil hospodář na zem tvrdý tolar, hvozda nastavil pytel a chlapec do něho tolar chvostem vehnal. Na to přál podstarší hospodáři a celé rodině „šťastného nového roku,“ poděkoval z daru, a pak se všickni poklonivše zas odešli.

### c) O třech králích.

(Nápěv 404.)

  

My tři králové jdeme k vám,

štěstí, zdraví přejeme vám.

  

Štěstí, zdraví, dlouhá léta:

my jsme k vám přišli z daleka.

  

„Daleko-li cesta vaše?“

Do Betléma mysl naše.

  

„Co pak ty tam černej vzadu

vystrkuješ na nás bradu?“

  

Slunce je toho příčina,

že je má tvář opálena.

  

„Kdybys na slunce nechodil,

nebyl bys se tak opálil.“

  

Slunce je drahé kamení

od Kristova narození. –

  

Půjč, Josefe, půjč plínčičky,

ať závinem to maličký.

  

Malíčky jsme zavinuli,

do jesliček položili. –

  

Herodes král z okna kouká,

vidi tři krále z daleka. –

  

Protrh se Josef ze spaní,

pojal děťátko s Marií.

  

Utíkal s ním do Egypta,

do toho slavného města.

  

Kde Maria přebývala,

nad tím domem hvězda stála.

  

Přebývejte s Kristem pánem

až na věky věkův. Amen.

  

A já černej vystupuju,

a nový rok všem vinšuju!

  

A druzí dvá doloží:

A my taký vystupujem,

a nový rok všem vinšujem!

  

Tuto koledu zpívávají chlapci, za tři krále jsouce přistrojeni. Někdy při ní užívají také bukálu a takto ji končí: Hráme, hráme, hráme, koledy žádáme!

#### 25 Ledna.

Bude-li na den Obráceni sv. Pavla vítr vát,

budou toho roku na vojnu brát.

  

S které strany toho dne vítr věje,

s té strany přijdou kupci na obilí.

#### Únor,

netrkne-li rohem,

šlehne ocasem.

(Rozuměj o tuhých mrázích na počátku neb na konci toho měsíce.)

  

Únor – úmor:

kdyby mohl,

umořil by v krávě tele

a v kobyle hříbě.

  

Únor bílý

pole sílí.

#### Hromice.

Na Hromice

dne o hodinu více.

  

Na Hromice

půl krajíce,

půl píce.

  

Mnoho-li sněhu do Hromic,

tolik i po Hromicích.

  

Co se napráší ho Hromic dveřmi,

nepráší se po Hromicích derou.

  

O Hromicích musí skřivan vrznout,

kdyby měl i zmrznout.

  

Přijdou Hromice,

konce sanice.

  

Jest-li o Hromicích teplo,

staví medvěd boudu;

pakli o Hromicích zima,

bourá medvěd boudu.

#### 5 Února.

Svatá Agata

bývá na sníh bohatá.

#### 23 Února.

Svatý Petr za stolem

nechává na holém,

a teprv v okovách

posílá sedlákům výsluhy.

#### 24 Února.

Na svatého Matěje

skřivan pije z koleje.

  

Svatý Matěj

mosty boří

anebo staví.

  

Nenajde-li Matějova píla,

najde Josefova širočina.

  

Svatý Matěj

hází pluhy s ponebí..

  

Jest-li na sv. Matěje větrno,

bude toho roku moc ovoce.

  

Před východem slunce jdou do zahrad, a třesouce ovocnými stromy volají:

Dnes je svatého Matěje:

nesu nahého na těle, (?)

aby nám nadělil ovoce dosti

do sytosti.

Aneb:

Dnes je svatého Matěje:

kudy se můj hlas rozleje,

ať všude ovoce hojně je!

Pán Bůh rač nám dáti,

abychom měli co trhali:

jabka, hrušky, kadlálka,

ať je toho plná zahrádka!

Aneb také:

Dnes je svatého Matěje:

kam koli ten hlas dospěje,

ať obilíčka hojně je!

První toto říkadlo z Jičínska, druhé i Chrudimská, třetí z Berounska.

#### Březen.

V Březnu vítr z břízy fouká.

  

V Březnu prach co zlato a stříbro,

ale sníh bývá na obilí jed.

  

V Březnu stár

boj se mař.

  

Suchý Březen, mokrý Máj,

bude humno jako ráj.

  

Březnový sníh

zbavuje pih.

  

Březnová mha,

po stu dnech lijavec.

  

Až přijde Březen,

za kamna vlezem.

  

Až přijde Duben,

ještě tam budem.

  

Až přijde Máj,

půjdeme v háj.

#### 1 Března.

O půl noci, když nastává první den Března měsíce, dívky s postele vstávše říkají:

Březne, milý Březne!

ukaž ty mi ve sně,

za koho se vdám,

ať ho uhlídám.

Aneb:

Března první den:

prosím, nech mne jen

ve snách toho uzříti,

koho mám za muže míti.

Potom se opět položí, nadějíce se, že se jim jich souzený zjeví ve snu.

#### Masopůst.

Masopůst, masopust –

jen mne, holka, neopusť!

  

Jak vysoko holka o masopustě skáče,

tak vysoký bude mít len.
