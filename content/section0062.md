---
contentType: poetry
---

<section>

# Písně vojenské.

### 278.

### Hoši vojáci.

(Nápěv 322.)

My jsme hoši, my jsme, 

milovali bysme:

my milovat nesmíme,

na vojnu jít musíme.

Z Táborska.

### 279.

### Šavlička.

(Nápěv 158.)

Spadla mně šavlička

s vranýho koníčka:

podej mně ji, moje milá,

jsi-li ke mně tak upřímná.

Šavlička podala,

do pláče se dala:

neplač, holka, neplač pro mě,

já jsem se dal dobrovolně.

Z Hradecka.

„Neplač, holka, pro mě,

že jsem já na vojně:

až já přijdu domů z vojny,

neplač, holka, budem svoji.

Spadla mi šavlička

s vranýho koníčka:

pojď mně ji, má milá, podat,

a já budu mašírovat.“

Šavličku podala,

do pláče se dala:

„Kýž jsem tebe, můj holečku,

nikdy byla nepoznala!“

Z Bydžovska. – Srov. Kol. I, 876.

### 280.

### Dobrovolník.

(Nápěv 91)

Čtyry koně na dvoře,

žádnej nimi nevoře.

Voře nimi synáček,

Nanynčino miláček.

Jede s nimi do pole

zavorávat koukole.

Kdy je všechno zavoral,

na svou milou zavolal.

„Pojď, má milá, pojď ke mně,

já ti povím, co je mně.

Bolí mé má hlavička,

vybila mě matička.

Vybila mě pro tebe,

abych pustil od tebe.“

Necht tě pro mě nebijou,

můžeš si jít za jinou.

„Já za jinou nepůjdu,

radši se dám na vojnu.“

Na vojnu se nedávej,

truc rodičům nedělej.

„Na vojnu se přece dám,

truc rodičům udělám.

Až na vartě budu stát,

přijď se na mé podívat.

Na koníčka vyskočím,

bílým šátkem zatočím.

Pěkně se ti, má milá,

pěkně se ti poroučím.“

Z Klatovska. – Srov. Suš. 719.

### 281.

### Neposlušný syn.

(Nápěv 733.)

Vojáci jedou k horám,

kde já se, mámo, schovám?

„Schovej se, synu můj, kde chceš,

když mne poslouchat nechceš.“

Z Prachenska.

### 282.

### Chycený.

(Nápěv 76.)

Což jsou se mne nahledali,

na tu vojnu nachytali:

už mě mají, už mě vedou,

kontrbuční čeká s měrou.

Z Budějovicka.

### 283.

### Úmysl.

(Nápěv 445.)

Nebudu se v noci toulat,

budu si radši namlouvat

hezky děvče černovoky,

co má podepřeny boky.

Nebudu se panen prosit,

budu radší šavli nosit,

šavli novou vocelovou,

vod královny darovanou.

Z Prachenska. – Srov. Čel. I, 215.

### 284.

### Dragoun.

(Nápěv 280.)

Když jsem já šel skrze Louny,

verbovali pod dragouny:

ti dragouni zelení,

ti jsou mé potěšení.

Nevěděl jsem, co mám dělat,

mám-li taky koně sedlat:

podkovičky klapaly,

černé oči plakaly.

Černé oči co pláčete,

že vy jeho nebudete?

nic neplačte pro něho,

pán Bůh dá vám jiného.

Z Hradecka.

### 285.

### Chytání na vojnu.

(Nápěv 280.)

Když jsem já šel z Miletína,

chytali mě od Jičína,

chytali mě vojáci,

ptali se mne: Odkad jsi?

Z Miletína jsem zrozený,

mám tam svoje potěšení;

a já tam zas musím jít,

moji milou navštívit.

Z Jičínska.

### 286.

### Spokojený.

(Nápěv 279.)

Kdybys byl poslouchal otce,

dobrá slova dával matce,

nebyl bys na vojně,

nepucoval bys koně.

„Já jsem otce poslouchával,

dobrá slova matce dával:

přec koně pucuju,

vojákem si libuju.“

Z Klatovska.

### 287.

### Poptávka.

(Nápěv 279.)

Když jsem já šel skrze bránu,

potkal jsem tam jednu pannu:

to byla, to byla

má panenka rozmilá.

Já se počal vyptávati,

kde zůstává její máti.

„Jen se ptej, pozor dej

na pěknej dům zelenej.“

Na dva bubny bubnovali,

když Honzíčka verbovali;

bubnovali, troubili,

až mi ho vodloudili.

Z Klatovska.

### 288.

### Marš.

(Nápěv 39.)

Až já odsad povandruju,

komu já si požaluju?

Hrajte mi, trubte mi,

hrajte mi marš!

Požaluju svý panence,

ona praví, že mne nechce!

Hrajte mi, trubte mi,

hrajte mi marš!

Z Prachenska.

### 289.

### Večerní pobídka.

(Nápěv 56.)

Jděte, vojáci, jděte ležet,

však nemáte co večeřet;

jděte, vojáci, jděte spat,

však nemáte co dělat.

Z Bydžovska.

### 290.

### Na vojnu chycený.

(Nápěv 286.)

Hory a lesy,

má milá, kde jsi?

už mi zavázali

pentličkou vlasy.

Pentličkou bílou,

to pro mou milou,

že jsem já miloval

každej den jinou.

Nepomyslil jsem,

že budu voják,

že musím od tebe

pryč mašírovat.

Vzali mě mocí,

má milá, v noci,

neměl jsem u sebe

žádné pomoci.

Na bubny tloukli,

muzika hrála;

já jsem pryč odcházel,

má milá spala.

Lidi se ptají,

komu to hrají,

komu to tak smutně

koně sedlají?

Nic se neptejte,

jen vy mně hřejte,

jen vy mně tím spíše

koně sedlejte.

Z Berounska.

### 291.

### Těžké orání.

(Nápěv 12.)

Ach synku, synku!

doma-li jsi?

tatíček ptá se,

oral-li jsi?

Oral jsem, oral,

ale málo:

kolečko se mně

polámalo.

Oral jsem, oral

cestu bílou,

kudy jsem chodil

za svou milou.

Což je ta cesta

ušlapaná:

což je má milá 

uplakaná!

Což je ta cesta

tvrdá orat:

už se nedáme

spolu oddat!

Z Berounska.

### 292.

### Laská shořelá.

(Nápěv 12.)

Už je ta láska

zapálena:

dali mně flintu

na ramena.

Už je ta láska

ve plamenu:

dali mně šavli

na řemenu.

Z Čáslavska.

### 293.

### Dejme si zahrat.

(Nápěv 12.)

Dejme si, hoši,

dejme zahrát:

však nám už šijou

v Praze kabát.

A v Hoře Kutnej

kamizolku:

že jsme měl každej

hezkou holku!

Z Čáslavska.

Dejme si, bratři,

dejme zahrát:

vždyť nám už šijou

v Praze kabát.

Na Malej straně

kamizolku:

dal jsem se odvést

pro svou holku.

Nejsem na vojně

ani tejden:

už pláce pro mě

každičkej den.

„Kam pak, vojáci,

kam pak jdete,

že vy mne s sebou

neberete?“

Kdybys, má milá,

s námi jela,

co bys, má milá,

tam dělala?

„Udělala bych se

holubičkou,

vznášela bych se ti

nad hlavičkou.

Udělala bych se

bílým ptáčkem,

vznášela bych se ti

nad kloboučkem.

Udělala bych se

černou vránou,

vznášela bych se

nad armádou.“

Z Čáslavska. – Srov. str. 106, č. 38.

### 294.

### Loučení.

(Nápěv 298.)

Jest-li jsem ublížil

komu z vás, komu z vás,

pro Boha odpusťte,

jdu od nás, jdu od nás.

Jest-li jsem ublížil

co komu, co komu,

pro Boha odpusťte,

jdu z domu, jdu z domu.

Z Prachenska.

### 295.

### Odchod.

(Nápěv 58.)

Odcházel synáček

přede dnem,

jeho milá koukala

z okna ven.

„Kam pak, můj holečku,

kam pak jdeš?

že si ani zde n nás

nesedneš.“

Když už mně, má milá,

čas vyšel:

kamarádi čekají,

abych šel.

Co mně dáš, má milá,

na cestu?

ten prstýnek, kterej máš

na prstu.

„Ten prstýnek je mně

těžko dát:

ale tebe ještě hůř

zanechat!“

Z Prachenska.

### 296.

### Voják ochotník.

(Nápěv 263, 264.)

Kdyby vojna byla,

já bych byl rád:

musel by mně císař

koníčka dát;

koníčka vraného,

sedlo na něm: 1)

mějte se panenky,

s pánem Bohem!

Z Budějovicka.

1) na něm sedlo,

aby se mně všecko

dobře vedlo.

Z Prachenska.

### 297.

### Odpověď vojákova.

(Nápěv 298.)

Když jsem šel z Krumlova

tou cestičkou,

ouvej! tou cestičkou,

potkal jsem panenku

hezoučičkou,

ouvej! hezoučičkou.

Já jsem si ji začal

ponamlouvat:

matička začala

jí domlouvat.

„Nechtěj ho, dceruško,

to je voják:

má bíly kalhoty,

bílej kabát!“

Což vy mně to, mámo,

vyčítáte?

však vy taky k tomu

syny máte!

Z Budějovicka.

### 298.

### Odvod.

(Nápěv 765.)

Nýčko nám nastaly

smutný časy:

přivezli munduru

na dva vozy;

na jednom kabáty,

patrontaše,

na druhým kaškety

a palaše.

Lejthaři směřujou

do hromady:

že muší tatíci

se synami;

syn každej povídá,

že nepude:

„Jděte tam, tatíčku!

což to bude.“

Máš tam jít, synáčku,

bez prodlení;

přišlo nám až z Vídně

poručení:

dostaneš klobouček

premovanej,

vod císaře pána

darovanej.

„Můj zlatej tatíčku!

vyplaťte mě:

budu vás poslouchat

jako prvé;

vyplaťte, tatíčku

znejmilejší!

budu vás poslouchat

ještě lepší.“

Z Budějovicka.

### 299.

### Poslední návštěva.

(Nápěv 661.)

Těžko mě matička

vychovala,

z ručky na ručku mě

překládala.

Ještě mě v kolíbce

kolíbali,

už jsou mi o vojně

povídali.

Ještě jsem nevyrost,

mám bejt voják:

když už mě svázali,

co je dělat?

Svázali, svázali.

provazami,

abych já nechodil

za pannami.

A já se rozvážu,

pojdu přece,

neb jest má panenka

švarný děvče.

Má zlatá panenka

v komůrce spí,

ach, kýž je mi možná

promluvit s ní!

Já půjdu, zaklepám

na okýnko:

Vstaň, pojď mně otevřít,

má hubinko!

Otevři, otevři,

dokud čekám,

dokud bílej kabát

ještě nemám.

„Což bych já ti ráda

otevřela,

kdyby mne hlavička

nebolela.“

Jistě tě nebolí,

jak se děláš,

ale že v svém srdci

jiného máš!

Háječky se pěkně

zelenají,

jinší mou panenku

namlouvají.

Když ji namlouvají,

ať ji mají:

jen ať ji přede mnou

nelíbají.

Kdyby ji přede mnou

objímali,

těžké by mně srdce

udělali.

Zatoč se, slunéčko,

nad ty lesy:

už mě má panenka

nic netěší.

Ač mě těšívala,

víc nebude:

bude mě těšívat

někde jinde!

Z Berounska. – Srov. Čel. III, 26; Suš. 577.

### 300.

### Zabitý v bitvě.

(Nápěv 654, 661.)

Ten Chlumecký zámek ‚)

je za lesem:

vzali mě na vojnu,

nevěděl jsem.

Počal jsem milovat

v své mladosti,

vojna mě přivedla

do žalosti.

Za milou jsem dostal

pannu jinou,

po straně šavličku

ocelivou.

Šavlička po straně

ocelivá –

má panenka celá

uplakaná.

Neplač pro mě, neplač,

zlaté dítě!

až se z vojny vrátím,

vezmu si tě.

„Ach, kdybych to smutná

jen věděla,

až ty z vojny půjdeš,

tvoje byla!“

Poslu ti psaníčko

jedno v roce,

abys uvěřila

mojí lásce.

„Psaní jsem dostala

velmi smutné,

že je mé srdéčko

nebezpečné.

Že jeho hlavička

posečena,

na koňských podkovách

roznesena!“

Ach! kdyby věděla

má matička,

že je rozšlapána

má hlavička,

Ona by se za mě

pomodlila,

mši svatou by za mě

sloužit dala.

Ach, bože máj milý!

kdož jí poví?

kterak pak se ona

o mně doví?

A když pak už bylo

po patálí,

mnoho pro nás lidí

naříkali!

Přišlo poručení

na sedláky,

aby šli pochovat

ty vojáky.

Šachtu vykopali

s patnáct sáhu,

tam nás naházeli

na hromadu.

Nehašené vápno

nasypali:

všecky hezké panny

zaplakaly!“

Už jdou kamarádi,

už jdou do Čech,

každého uvítá

jeho otec.

Můj šepý otec

také půjde,

ale mne smutného

víc nenajde.

Kterak mne smutného

má najíti,

když už ns mém hrobě

roste kvítí!

Kterak mne má najít

na tom světě,

když už na mém hrobě

tráva květe!

Z Berounska.

1) Počíná se také takto:

Ach světe, můj světe!

ty panuješ:

ty upřímnou lásku

nemiluješ.

Počal jsem milovat atd.

### 301.

### Jízda na vojnu.

(Nápěv 374.)

Co se to tam blyští

za tou voborou?

Horažďovsky hoši

na vojnu jedou.

Dej jím pán Bůh štěstí,

aby dojeli,

aby žádnej nespad

s koně do vody.

Žádnej jinej nespad

jen ten mlynářojc:

bude pro něj plakat

Anna kovářojc.

Z Prachenska.

(Nápěv 612.)

Co pak se to blejská

tam tou dolinou?

Lhotečtí mládenci

na vojnu jedou.

Dej jim pán Bůh štěstí,

aby vyhráli,

aby nespad žádnej

s koně do jámy.

Spadne-li, tak spadne

ten šafářovic,

bude pro něj plakat

Lídka Vaňkovic.

Z Berounska.

### 302.

### Ouvárek.

(Nápěv 533.)

Nešťastnej ouvárek,

že jsem já ho sik‘!

vzali mě na vojnu,

já jsem musel jít;

vzali mě na vojnu

to pro mou milou,

že jsem já miloval

každej den jinou.

Z Klatovska.

### 303.

### Potěcha.

(Nápěv 53.)

Boleslav, Boleslav,

to krásné město:

neplač, nekvil, nenaříkej,

moje nevěsto!

„Jak pak nemám, smutná,

plakat, naříkat,

když tě vidím do vojenských

šatů oblíkat.

Ty vojenské šaty

trápí srdce mé!“

Neplač pro mě, nenaříkej,

zas se sejdeme.

„Jak pak se sejdeme,

když leprva jdeš?

co pak ty mně, můj holečku,

co pak mně pošleš?“

Pošlu ti psaníčko

nejedno v roce:

abys ty vždy dověřila

mé věrné lásce.

Z Chrudimska.

### 304.

### Vojenský závdavek.

(Nápěv 346.)

Jeníček v maštali

vrany koně češe,

ohlíží se stranou,

kdo mu co přinese.

Nesou ti, Jeníčku,

dvě pouta a zámek:

dává ti, Jeníčku,

císař pán závdavek.

Dej pozor, Jeníčku,

až půjdeš od panny,

čekají tam na tě

Novodvorští páni.

Novodvorští páni

rádi tebe mají:

koníčka vraného

a palaš ti dají. –

A já jsem jim ušel

až k bílému dvoru,

tam jsem sobě vylez

na vysokou horu.

Tam bylo mé spaní

do dne, do svítání,

až mne má panenka

zvolala k snídaní.

Z Hradecka.

### 305.

### Trucovitost.

(Nápěv 846.)

Nanynko, Nanynko!

ty jsi trucovitá:

kdybys byla moje,

bejvala bys bita.

Bejvala bys bita

to lískovou holí:

že tě tvá matička

za rok nezahojí!

Za rok nezahojí,

ani za dvě léta:

abysi věděla,

že půjdu do světa.

Za rok, za dvě léta

bude z tebe žena,

a já budu nosit

šavli u řemena.

Šavli u řemena,

boty šněrovaný:

abysi zpomněla

na mé milování.

Na mé milování,

na moji dobrotu,

že jsem k vám chodíval

každičkou sobotu.

Každičkou sobotu –

sedumkrát za tejden:

abys to věděla,

že se víc nesejdem!

Z Prachenska.

### 306.

### Nevšímavý.

(Nápěv 141.)

Choděnce, Lučice

kolem ohrazeny:

vzali mé na vojnu

pro mé potěšeni.

Vzali mě, dali mně

koníčka vraného:

a já si vyskočím,

sednu si na něho.

Z Klatovska.

### 307.

### Huláni.

(Nápěv 484.)

Huláni, huláni!

malovaný dětí:

když sedne na koně,

tak jako pták letí.

Jaky má kalhoty

takový má boty:

přijde do hospody,

tancuje bez noty.

Z Táborska.

### 308.

### Huláni.

(Nápěv 434.)

Huláni, huláni!

malovany děti:

kde kerá panenka,

ta za vámi letí.

Hustopeč, Hustopeč

je krásné městečko:

když my tam přijedem,

pijeme vínečko.

Hustopečská brána

pěkně malována:

procházejí se tam

huláni s pannama.

Z Chrudimska.

### 309.

### Tah na Turky.

(Nápěv 135.)

Husaři, husaři,

pěkné koně máte:

já s vámi pojedu,

kterého mi dáte?

Kterého jiného,

než toho vraného?

já si ho osedlám

a sednu na něho.

Já si ho osedlám

bílými povlaky,

abys mne poznala,

až přijdu s vojáky.

Já si ho osedlám

červenou dykytou,

abys mne poznala,

až bude před bitvou.

Já si ho osedlám

zeleným brokátem,

abys mne poznala,

až pomašírujem.

Až pomašírujem

tři sta mil za Prahu:

tam spatřím, má milá,

tureckou armádu.

Až pomašírujem

tři sta mil za Vídeň:

tam spatřím, má milá,

celou Tureckou zem.

Celou Tureckou zem,

tu cizou krajinu:

tam já ti, má milá,

tam já ti zahynu.

Z Klatovska. – Srov. Suš. 579: Kol. I, 364; Žeg. p. 203.

### 310.

### Po čem znáti?

(Nápěv 79.)

Po čem jsi, má milá!

po čem´s mě poznala?

„Po vraném koníčku,

že jsem ho sedlala.

Já jsem ho sedlala

červeným brokátem:

abych tě poznala,

až budeš vojákem.

Já jsem ho sedlala

zelenou dykytou:

abych tě poznala,

až bude před bitvou.“

Z Prachenska. – Srov. Suš. 572.

### 311.

### Odchod.

(Nápěv 135.)

Ten Lužanskej zámek

veliká vejška je:

vylez naň, má milá,

podívej se na mě.

Podívej se na mě,

jakej kabát nosím:

abysi věděla,

že se tě neprosím.

Neprosím, neprosím,

prosit se nebudu,

abysi věděla,

že já tvůj nebudu.

Z Klatovska.

### 312.

### Loučení.

(Nápěv 81.)

Což je mi bývalo

veselo vyjiti,

když se rozvíjelo

pod našima 1) kvítí.

Nyní mi nastalo

smutné rozloučení,

že mám zbaven býti

svého potěšení.

Kdo mne ho zbavuje?

vojanští stavové:

napsali psaníčko,

že musím do pole.

Do pole šírého,

před císaře pána:

plakala má milá

do bílého rána.

Nesedej, má milá!

nesedej vedle mne,

aby tvé slzičky

nekapaly na mne.

„Nech mne, můj holečku!

nech mne tu sednouti,

aby mé srdéčko

mohlo odměknouti.“

Z Prachenska. - Srov. Suš. 576. – 1) Rozuměj: okny.

### 313.

### Odvedený.

(Nápěv 141.)

Nastokrát děkuju

svý zlatý mamince,

že je mě chovala

v cicový peřince.

Chovala, chovala,

nevěděla komu:

když mé vychovala,

vzali mě na vojnu.

Na vojnu mě vzali,

ani se neptali,

jak jsou mě mi starší

těžko vychovali!

Z Klatovska.

### 314.

### Výčitek.

(Nápěv 259.)

Kdybys byl, Honzíčku,

poslouchal matičku,

nebyl bys teď nosil

po straně šavličku.

Neměl bys šavličku

a koně vranýho:

nebyl bys poslouchal

člověka cizího.

Z Plzeňska.

### 315.

### Soužení.

(Nápěv 311.)

Když jste mne nechtěli

vymáhati z vojny:

nynčko se dívejte,

jaky mám soužení.

Když jste za mnou přišli,

já první vartu stál:

nynčko se dívejte,

co jsem já už vystál.

Co jsem já už vystál,

co eště vystojím:

všecko to, má milá, 1)

pro tě rád přestojím.

Z Táborska.

1) to pro tě, má milá,

že k tobě nechodím.

### 316.

### Vojákova smrt.

(Nápěv 722)

Přeškoda na stokrát

tý krve červený,

že bude vylita

po trávě zelený!

Po trávě zelený,

po studený rose:

až mě můj koníček

po poli roznese.

Neumřu na zemi,

umřu já na koni:

až se s něho svalím,

šavle mi zazvoní!

Z Táborska. – Srov. Suš. 592.

### 317.

### Do boje.

(Nápěv 55.)

Kumburskej zámeček

vršku kulatýho:

dostal jsem koníčka

pěknýho vranýho.

Trubači troubili,

podkůvky klapaly:

Jičínsky panenky

ty pro nás plakaly.

Neplačte, panenky,

a vy moji známí:

nepudeme sami,

půdou všickni s námi.

Půdou tam hrabata,

páni potentáti:

nejedna matička

musí zaplakali.

Nejedna matička,

nejedna sestřička,

ta kerá na vojně

má svýho bratříčka.

„Děkuju ti, hochu,

za tvoje chození:

aby ti pán Bůh dal

šťastny navrácení!“

Děkuju ti, holka,

cos mě ráda měla:

aby ti pán Bůh dal

hodnýho manžela!

Z Jičínska.

### 318.

### Dragouni.

(Nápěv 346.)

Dragouni zelení!

kam jste se poděli?

jako byste nikdy

v Brandejse nebyli!

Dragouni zelení!

kam vás odtud dali?

proti Francouzovi

jste mašírovali.

Dragouni zelení!

bude se vám stejskat,

až francouzské šavle

budou na vás blejskat!

Z Kouřimska.

### 319.

### Maďaři.

(Nápěv 346.)

Mládenci, mládenci!

co jste se dočkali,

že vám vaše vlásky

v Praze vostříhali?

Vlásky vostříhali,

bílej kabát dali,

a tak vás zahnali

zrovna na Maďary.

Maďaři, Maďaři!

co sobě myslíte,

že tak české hochy

tuze zabíjíte?

Z Klatovska.

### 320.

### Husárek.

(Nápěv 151.)

Já husárek malý,

botky rozedrany:

já na vojnu nepojedu,

až budu mít novy.

Tatíček to slyšel,

ven z komůrky vyšel;

botky mu dal udělati,

na vojnu jet musel.

Z Čáslavska.

### 321.

### Husarka.

(Nápěv 151.)

Já husarka malá

mezi husarama:

husarů je kumpanyje,

a já jedna sama.

Kdyby bylo ještě

těch husarů dvě stě,

já bych se jim postavila

jako švarny děvče.

Z Čáslavska.

### 322.

### Poslední tanec.

(Nápěv 704.)

Už s tebou, má milá,

naposled tancuju:

už já odtud zejtra

ráno pryč pomašíruju.

Až budu vojákem,

zeleným dragounem:

což se budu vozívati

na koníčku vraném!

Z Budějovicka.

### 323.

### S Bohem!

(Nápěv 644.)

Ta Strahovská brána 1)

pěkně malována,

stojí pod ní má panenka

celá uplakána.

Co pláčeš, naříkáš,

když mě tu ještě máš?

potom můžeš pro mě plakat,

až mne neuhlídáš.

Místo domu mého

mám koně vraného,

šavličku a karabinu,

a sedlo na něho.

Místo krásných panen

pár pistolí na něm:

Adie, má nejmilejší,

buď tu s pánem Bohem!

Na koníčka skočím,

šátečkem zatočím:

Adie, má nejmilejší!

já se ti poroučím.

Na koníčku sedím,

smutně sobě hledím:

neplač pro mě, má panenko!

že tě neuvidím.

Nedívej se za mnou

oči ti vypadnou:

škoda těch tvejch modrejch očí, 2)

komu se dostanou!

Z Hradecka a z Berounska. – Srov. Suš. 590.

1) Ta Moravská brána.

2) tehdáž jsi se mohla dívat,

když’s byla mou pannou!

### 324.

### Zvolený stav.

(Nápěv 644.)

Rodičové chtějí,

abych byl páterem:

a já jsem sobě umínil

býti švališerem.

Darmo, můj tatíčku!

darmo nakládáte:

a já páterem nebudu,

to se podíváte.

Kdyby se trefilo

kázaní dělati:

přišly by tam hezké panny,

musel bych se smáti.

Kdyby se trefilo

pannu zpovídati:

já bych se moh´ omejliti,

chtěl bych objímati.

Kdyby se trefilo

v noci k nemocnému:

já bych mohl zablouditi

k děvčeti hezkému.

Z Berounska. – Srov. Kol. II, 170.

### 325.

### Zpomínky vojínovy.

(Nápěv 549.)

Překrásné hvězdičky,

jak jste vy maličky!

což jste vy mne těšívaly

ty noci celičky!

Jedna z vás nejvíce,

ta jasná dennice:

ta mne vždycky vodívala

k mé zlaté panence.

Měsíčku v oblacích,

jak jsi ty vysoko!

jak je má zlatá panenka

ode mne daleko!

Vždycky mně říkával

můj milý tatíček,

že mně bude dobře chutnat

komisní chlebíček.

Vždycky mně říkala

má zlatá matička,

že mně bude někdy dobra

z koleje vodička.

Vždycky mně říkával

můj milý bratříček,

že mně bude pěkně svědčit

ten vraný koníček.

Vždycky mně říkala

má zlatá sestřička,

že mně bude pěkně slušet

po straně šavlička.

Vždycky mně říkali 

mí milí přátelé,

že mě taky jednou v poli

nepřítel zabije.

Do pole potáhnu,

a v krvavém boji

ještě jednou si zpomenu

na panenku moji.

Kopali hrobeček

v tom zeleném hájku:

ještě jednou mně pozdravte

mou zlatou panenku.

Měj se tam už dobře,

moje potěšení!

neplač, nekvil, nenaříkej,

radši se pomodli.

Z Berounska. – Srov. Čel. I, 23; Suš. 566.

### 326.

### Stráž noční.

(Nápěv 139.)

Jak je hezky stráží stát,

když měsíček svíti:

ještě lepší milovat

holku jako kvítí.

Z Hradecka.

### 327.

### Rekrut.

(Nápěv 368.)

Má panenko rozmilá!

proč pak jsi tak fortelná,

žes vojáky s kverama

pod okny stát nechala?

Už vojáci s kverama,

ponocní s lucernama

a verbíři s poutama

stoji mezi vratama.

Povídají verbíři,

že se líbím císaři;

pouta na nohy mi dali,

do Prahy mě dodali.

Pudrovaná hlavička,

po straně je šavlička:

tám hle slojí má milá,

utírá si očička!

Z Prachenska.

### 328.

### Odvedený.

(Nápěv 3.)

Ach bolí mě, bolí mě

to srdéčko v mém těle:

však už mně to dávno povídali,

že mě vrchnost odvede.

Konšelové, rychtáři

okolo mne obchází,

a ta moje nejmilejši kouká,

brzo-li mě naloží.

Už ležím já na voze,

těžký pouta na noze:

zapřáhněte čtyry vraný koně,

pojedeme ku Praze.

V Praze na mě čekají,

bílej kabát mi dají;

a ty moje kudrnaty vlásky

ty mi tam ostříhají.

Ještě já se podívám

k Vyšehradským zahradám,

jest-li tam kde moje nejmilejší,

já si na ni zavolám.

Ani ji tam nevidím,

ani ji tam neslyším:

s kým pak já se, má zlatá panenko,

s kým pak já se potěším!

Z Plzeňska. – Srov. Suš. 230.

(Nápěv 3.)

Já se dycky ohlídám

k těm Pušperským zahradám:

jest-li tě tam, moje potěšení!

jest-li tě tam uhlídám.

Třebas já tě nevidím,

jen když já tě uslyším:

já se s tebou, moje nejmilejší!

já se s tebou potěším.

Z Klatovska.

### 329.

### Odjezd.

(Nápěv 441.)

Na tom našem nátoníčku,

na tom našem nátoní

otočil se můj Jeniček,

otočil se na koni.

Otočil se semo tamo, 1)

otočil se semotam:

„Komu tě tu, má panenko,

komu tě tu zanechám?

Zanechám tě bratříčkovi,

zanechám tě bratrovi:

když nemůžeš moje býti,

budeš kamarádovi.“

Z Berounska. – Srov. Suš. 366.

1) Otočil se na koníčku,

na konicko sedlaném:

„Nemysli si, má panenko,

že se spolu doslaném.“

### 330.

### Odhodlané.

(Nápěv 977.)

Když jsem já šel od své milé,

bylo slunce vysoko:

podívej se, má panenko,

jak jsem já už daleko.

„Daleko jsi, můj holečku!

daleko jsi ode mne:

ale jseš-li tak upřímný,

však ty přijdeš zas ke mně!“

Byl jsem od ni troje hony,

ještě na mě volala:

„Odpust mi, můj nejmilejši,

v čem jsem tě rozhněvala!“

Rozhněvala jsi mě jednou,

víc mne hněvat nebudeš:

já si sednu na koníčka,

ty tu sama zůstaneš.

„Nezůstanu, nezůstanu,

a já můžu s tebou jet:

rodičové na hřbitově,

ti nebudou nie vědět.

Bratr, sestra nelaskavi,

ti mi bránit nebudou:

já si sednu na koníčka

a pojedu za tebou.“

Z Berounska. – Srov. Čel. I, 64; Krol. č. 539; Suš. 598; Kol. I, 875; Vójc. I, 244; Ol. 427.

### 331.

### Odchod.

Když jsem já šel od své nejmilejší,

svítil měsíc vysoko,

acb Bože!

svítil měsíc vysoko:

podívej se, má zlatá panenko,

jak jsem já už daleko,

ach Bože!

jak jsem já už daleko.

Byl jsem od ni čtyry hony polí,

ještě za mnou volala,

ach Bože!

ještě za mnou volala:

„Zůstaň tady, můj zlatej holečku!

zůstaň s námi do rána,

ach Bože!

zůstaň s námi do rána.“

Já jsem se jí začal vymlouvati,

že mám krmit koníčky,

ach Bože!

že mám krmit koníčky:

ona začla sobě utírati

svoje modré očičky,

ach Bože!

svoje modré očičky.

Co pak pláčeš a sobě naříkáš,

když mě tady ještě máš?

ach Bože!

když mě tady ještě máš:

teprva plač a sobě naříkej,

až mne víc neuhlídáš,

ach Bože!

až mne víc neuhlídáš.

Z Budějovicka.

### 332.

### Prudká láska.

(Nápěv 277.)

Ku Praze je dlouhá cesta,

je tam dlouhá silnice:

vzal jsem si tě, má panenko,

vzal jsem si tě do srdce.

A do srdce velmi prudce,

vypustit tě nemohu:

a teď tě tu musím nechat,

sám pojedu na vojnu.

Z Klatovska.

### 333.

### Šátek.

(Nápěv 277.)

V Praze bylo na rathouze

tři čtvrti už na pátou,

když jsem se dal zverbovati

pro panenku mou zlatou.

Když mi štěstí sloužit nechce,

ode mne se vzdaluje:

co mé srdce milovalo,

víc milovat nebude.

Kde máš šátek, co jsem ti dal,

ten kterej jsem nosíval,

do kterého moje jmeno

do rohu jsem vyšit dal?

Z kapsy vyndej, na oheň dej,

popel do povětří dej:

aby lidé říct nemohli,

že jsem bejval tvůj milej.

Z Berounska.

### 334.

### Verbování.

(Nápěv 538.)

Za tou naší stodoličkou,

za tou naší stodolou

plakala tam má panenka,

plakala tam nade mnou.

Proč pak pláčeš a naříkáš?

já ti pomoct nemohu:

v Holomouci na dva placi

verbujou tam na vojnu.

Z Táborska. – Srov. str. 119, ř. 102.

### 335.

### Ptáček posel.

(Nápěv 747.)

Leť ty ptáčku přes ty lesy,

pozdravuj tam rodiče:

aby pro mě neplakali,

že mám veselý srdce.

Let ty ptáčku přes ty lesy,

pozdravuj tam mou milou:

aby na mě nečekala,

že já už mám zas jinou.

Z Klatovska.

### 336.

### Dobrovolník.

(Nápěv 414.)

Přiletěla holubička

přes ty pansky stodoly,

zahoukala, zaplakala, 1)

že jí chlapce odvedli.

Neplač, neplač, nenaříkej,

však já si tě přec vemu:

za rok, za dvě, za tři léta,

až zas z vojny přijedu.

Proto jsem se ns vojnu dat,

vojna se mně líbila:

abych viděl, jak se bijou

Francouzové s našima.

Alou muziky! s kuráži,

pudem do patálie:

dívati se na nás bude

královna Terezie.

Z Táborska. – 1) Srov. rkp. Krdv. Žežh.

Zakokáše, zaplakáše,

že nenie vesdy jaro.

### 337.

### Dobrovolník.

(Nápěv 278.)

Proto jsem se na vojnu dal,

vojna mi se líbila:

koukni, holka, jak mi sluší

kamizola zelená.

Ta zelená kamizola

a vejložky červeny,

čapka žlutá, zlaty třapce

a knoflíky stříbrný.

Z Táborska.

### 338.

### Milý vojákem.

(Nápěv 762.)

S tebou jsem se, holka, těšíval,

s tebou jsem se, holka, těšil,

dokud jsem tě v srdci nosíval,

dokud jsem tě v srdci nosil.

Hleď, hubičko, už jsem vojáček, 1)

hleď, hubičko, už jsem voják:

když jsi mne milovat nechtěla,  2)

nejčko muším mašírovat.

Kdybych věděl, že tě dostanu,

kdybych věděl, že budeš má,

koupil bych ti zlatej prstýnek,

má hubičko roztomilá!

Z Klatovska.

### 339.

### Žena vojákova.

(Nápěv 762.)

Vždycky jsou se naši starali,

jakou by mně ženu dali:

dali mně po straně šavličku,

ještě mně ji připínali.

Z Budějovicka.

### 340.

### Vyšívaný šátek.

Když jsem já šel okolo domečku,

kde má milá přebývá,

ach Bože!

kde má milá přebývá:

ona sedí u svého stolečku,

zlatem šátek vyšívá,

ach Bože!

zlatem šátek vyšívá.

Dobře je ti, má zlatá panenko,

zlatem šátek vyšívat,

ach Bože!

zlatem šátek vyšívat:

ale my teď ubozí vojáci

musíme mašírovat,

ach Bože!

musíme mašírovat.

Z Prahy.

### 341.

### Vojáci.

(Nápěv 782.)

Vojáci jedou, jedou?

tam hle za horou;

potkali dívčici

v zelené kytlici,

vzali ji s sebou.

Z Prachenska.

### 342.

### Voják nováček.

(Nápěv 160.)

Vždycky jsem myslíval,

že je vojna špás:

že tam budu tejden,

nebo dvě neděle,

přijdn domu zas.

Tejden, dvě neděle,

nebo hodinu:

ach, to sám pán Bůh ví,

mý rodiče zlaty,

kde já zahynu!

Zahynu-li v Turcích,

nebo Francouzích:

což bude matička

pro svého miláčka

těžké srdce mít!

Ani tak matička,

jako má milá,

ta která mne vždycky

po ty časy všecky

v srdci nosila.

Když přišel za bránu,

šátečkem točil:

Návrat mně, má milá,

Andulko rozmilá,

co jsem ti půjčil.

„Nemohu navrátit,

nejsem povinna:

ať ti to navrátí,

můj Jeníčku zlatý,

na vojně jiná.“

Z Berounska.

### 343.

### Voják.

(Nápěv 760.)

Chceš-li holka vědět,

jakej je dům můj:

pod tím šírým nebem

to daleky pole,

to je ten dům můj.

Chceš-li holka vědět,

jaká strava má:

ta pečené koňská

a voda Dunajská,

ta je strava má.

Chceš-li holka vědět,

jaká postel má:

zelenej trávníček,

bílej jetelíček,

to je postel má.

Chceš-li holka vědět,

jaká peřina:

tašku dám pod hlavu,

pláštěm se přikreju,

to má peřina!

Z Prachenska.

### 344.

### Verbování.

(Nápěv 190.)

Já se dycky ohlídám

k těm Pušperským zahradám;

já se dycky ohlídám,

jest-li tě tam uhlídám,

že si na tě zavolám.

Pojď sem, pojď sem, děvče my!

mám ti něco povědít:

že v tej Praze verbujou,

že v tej Praze verbujou,

mě tam taky chtějí vzít.

Z Klatovska. – Srov. str. 446, č. 328.

### 345.

### Německý učitel.

(Nápěv 155.)

Já jsem chlapec císařský,

kdo jste děvčátka hezky:

já vás budu verbovati,

kerá mi se chcete dáti,

naučím vás německy.

Z Budějovicka.

### 346.

### Poslední jízda.

(Nápěv 41.)

Až já pojedu přes ten les,

jen ty mě, koníčku, pěkně nes:

stupej a stupej,

jenom nedupej,

nes mě k mej milej nejposlez.

Z Táborska.

### 347.

### Nařek před časem.

(Nápěv 477.)

Nic mne tu netěší

jen ta panská zahrada,

po který jsem chodil,

svou panenku vodil,

žalostně plakala.

Co pláčeš, naříkáš,

když mě tu ještě máš?

teprv budeš plakat

a smutně naříkat,

až mne neuhlídáš.

Z Klatovska.

### 348.

### Vzpomínka.

(Nápěv 72.)

Co jsem vám udělal,

sedláčkové zdejší!

že jste vy mě vzali,

na vojnu mě dali

pro mou nejmilejši?

Široký daleky

to Kláštersky pole:

na něm se prochází,

když slunce vychází,

potěšení moje.

Z Budějovicka.

### 349.

### Odjezd do vojny.

(Nápěv 692.)

Už do vojny jedeme, jedeme:

dobře se tu mějte!

však vy na nás brzičko,

o má zlatá matičko,

stokrát zpomenete!

Ach bratříčku, bratře můj, bratře můj!

osedlej koníčka,

že já musím pryč odjet,

od mého srdéčka.

Když jste bratra zabili, zabili,

zabité mě taky:

dejte pozor na sebe,

a na svoje děti.

Když jste bratra zabili, zabili,

zabité nás oba:

ponese nás vodička

kolem Jarošova.

Ponese nás, ponese, ponese

na jedlové deštce:

bude plakat, naříkat

černooké děvče.

Z Čáslavska.

### 350.

### Sebranský rekrut.

(Nápěv 658.)

Ten Sebranský kostelíček,

vůkol něho černý les:

ještě se podívám,

také-liž uhlídám,

jede-li můj milý kdes.

Ach, jede můj milý,

jede na tom vraném koníčku,

on sobě připíná,

on sobě připíná

na levý bok šavličku.

Jak sobě šavličku připjal,

postavil se před svůj dům;

zaplakal, zaželel,

zaplakal, zaželel,

až pod ním zařičel kůň.

Ach, má rozmilá matičko!

což pak vy mne neznáte,

že vy mne s mým koněm

před tím naším domem

tak dlouho stát necháte?

Jak matička uslyšela,

na ulici vyběhla:

„Vítám tě, můj synu!

kdo tě dal na vojnu,

kdo je toho příčina?“

Dal jest mě na vojnu vzíti

náš Sebranský milostpán:

na vojnu mě vzali,

provazy svázali,

ještě ke mně vartu dal.

A ta varta u mne stála

od večera do rána;

a jak pán Bůh den dal,

a jak pán Bůh den dal,

odvezli mě do Brna.

Jak mě do Brna přivezli,

zastavili u brány:

„Otevřete vrata,

vezem vám rekruta,

Sebranský to poddaný.“

Ach, má rozmilá matičko!

já vás prosím velice,

ublížit nedejte

a neubližujte

mojí mladé manželce.

Dá-li jí Bůh v roce synka,

nebo hezkou dcerušku,

já jí z vojny pošlu,

já jí domů pošlu

vyšívanou podušku.

Vyšívanou poduštičku

a růžový povíjan:

tu máš na památku,

můj zlatý obrázku,

že jsem tebe miloval.

Z Chrudimska. – Srov. Kol. I, 867; Žeg. P. 158.

### 351.

### Vandrovní.

(Nápěv 366.)

Má panenka v hrobě leží,

mé srdéčko po ni touží;

hrajte mně, trubte mně,

zahrajte mně marš:

už se beru pryč od vás.

Až já odtud povandruju,

komu já si požaluju?

hrajte mně atd.

Požaluju své matičce,

dám hubičku své sestřičce:

hrajte mně atd.

Z Klatovska.

### 352.

### Voják.

(Nápěv 113.)

Háj – háj – háječku zelený!

už jsem já na vojnu chycený:

na vojnu mě vsáli,

provazy svázali,

daleko, široko do světa zadali.

Háj – háj – zelený háječku!

už mám já po boku šavličku:

šavle ocelová,

ta je moje žena,

ona mě vyseká, až mi bude třeba.

Z Táborska. – Srov. Čel. II, 55.

### 353.

### Odvedenec.

(Nápěv 754.)

Vzali mě na vojnu od panny

a bílý kabát mi dali:

kabátek běloučký,

červeny vejložky,

to mně darovali.

Dostal jsem koníčka vraného

a pěkně osedlaného:

s tím těšit se budu,

až odtud pojedu

do pole šírého.

Z Prachenska.

### 354.

### Vojenský trubač.

(Nápěv 657.)

Ten náš slouha

troubí zdlouha

pěkně vesele:

ten nám bude vytrubovat,

až budeme mašírovat

před nepřítele.

Z Budějovicka.

### 355.

### Odvedený.

(Nápěv 66.)

Co pak jsem vám,

páni sousedově!

co pak jsem vám udělal?

že jste vy mě vzali,

na mě žalovali,

pan hejtman mě odevzdal.

Zahrajte mně,

páni muzikanti,

zahrajte mně nahoru!

má panenka praví,

abyste nehráli,

že já musím na vojnu.

Já na vojnu,

má zlatá panenko!

já na vojnu nepudu:

pro ty šaty drahy,

zlatem krumplovany

já vojákem nebudu!

Z Klatovska. – V nápěvu svrchu poznámenaném (ř. 66) třeba k textu tomuto vynechati pátého a sedmého taktu.

### 356.

### Loučení.

(Nápěv 492.)

Já tu nebudu,

věru nebudu,

nebudu tu sloužit:

je tu má milá,

holka rozmilá,

bude po mně toužit.

Já tu nebudu,

věru nebudu

tu cestičku šlapat:

přijde má milá,

holka rozmilá,

bude pro mě plakat.

S Bohem, má milá,

holka rozmilá,

na koníčka sedám:

snad tebe více,

mé milé srdce,

nikdy neuhlídám.

Zajedu kdesi

v nory a lesy,

do cizí krajiny:

však tebe předci

milovali chci,

mé srdce jediný.

Z Táborska. – Srov. Čel. II, 40.

### 357.

### Zbytečné toužení.

(Nápěv 32.)

Andnlinko moje!

už mně vedou koně,

pojedeme přes lesy:

bejvala jsi moje,

než mně dali koně,

ale nejčko už nejsi.

Co pak se mám soužit

a po tobě toužit,

vím, že tě nedostanu:

kdyť já mám děvčátek

jako koukolátek

k Varvažovu tu stranu.

Z Prachenska.

### 358.

### Dělostřelec.

(Nápěv 478.)

Nic mně to líto není,

že sloužím císařovi:

přeci se mám lepší,

nežli švec a krejčí;

nic mně to líto není,

že sloužím císařovi.

Štukknechti koně mají,

pěkně je osedlají;

kanony, honbice

stojí u vesnice:

pyksmistři, připravte se!

srdce se v těle třese.

Z Budějovicka.

### 359.

### Příčina zármutku.

(Nápěv 646.)

Když jsem šel cestičkou

ztrápený,

sed jsem si pod strůmek

zelený:

tam jsem hořce plakal

a sobě naříkal

pro mé potěšení.

Když jsem šel cestičkou

k Jičínu,

věděl jsem já toho

příčinu:

příčina taková,

že už nebudeš má,

že už jdu k odvodu.

Z Jičínska.

### 360.

### Milý na vojně.

(Nápěv 749.)

Vykoukala z okynečka

z nejhořejšího,

spatřila na vraném koni

nejmilejšího;

hned mu vrátka otvírala,

uctivě ho přivítala,

ruku podala.

„Vítám tě, můj nejmilejší,

vítám tě, milý:

moji rodiče jsou rádi,

že tebe vidí;

šavle po straně se blyští,

s tou jsi oddán až do smrti –

až tě zabijí!“

Vždyť nemusí na té vojně

každého zabit:

Bon na nebi všemohoucí

bude mne chránit;

až já budu u armády,

budou moji kamarádi,

budou mne bránit.

Z Klatovska.

### 361.

### Dobrovolník.

(Nápěv 214.)

Ještě mě v kolíbce

kolíbali, ouvej!

kolíbali, už mně vo tej vojně

povídali,

ouvej! povídali:

děvče moje,

neplač pro mě,

dal jsem se na vojnu

dobrovolně.

Z Budějovicka. – Srov. str. 437, č. 299.

### 362.

### Lucerna.

(Nápěv 290.)

Nešťastná lucerna,

ta mi zhasit;

než jsem se vobrátil,

varta přišla:

tu mě vzali

a svázali,

dali mě pro milou

do šatlavy.

Minul den, druhej den,

třetí taky,

dala se má milá

po mně ptáti:

kde já chodím

a co činím,

že já mou panenku

nenavštívím.

Z Budějovicka.

### 363.

### Hlavy bolení.

(Nápěv 290.)

Což pak se ti stalo,

moje milá?

že jsi se tak celá

proměnila;

že jsi smutná,

celá bledá:

zdali tě hlavička

rozbolela?

Kterak by mě hlava

nebolela?

vokolo Tábora

velká vojna:

vezmou-li tě,

můj holečku,

budu mít zármutek

na srdéčku.

Z Budějovicka.

### 364.

### Výplata.

(Nápěv 678.)

Můj zlatej tatíčku!

já vás prosím,

vyplaťte mě z vojny,

Vždyť jsem váš syn.

Vždyť jsem váš syn,

vaše dítě:

jest-li pak mě z vojny

vyplatíte?

Kdyby má matička

živa byla,

ona by mě z vojny

vyplatila.

Vždyť jsem váš syn atd.

Má zlatá matičko!

tvrdě spíte,

vy o mém soužení

nic nevíte.

Vždyť jsem váš syn atd.

Kdybyste, matičko,

to věděla, rakev by se s vámi

otevřela!

Vždyť jsem vás syn atd.

Z Prachenska.

### 365.

### Rekrut.

(Nápěv 697.)

Už jsou vojáci

za Čimelici:

zavázali mně

pentličkou vlasy,

pentličkou bílou,

to pro mou milou,

že jsem miloval

každej den jinou.

Z Prachenska.

### 366.

### Tažení na Turka.

(Nápěv 301.)

Když jsme na vrany

koně sedali,

tenkrát panenky

pro nás plakaly.

Panenky od nás,

neplačte pro nás:

Turka zaženem

a přijedem zas.

Z Budějovicka.

### 367.

### Zrušená láska.

(Nápěv 465.)

Neřek jsem dnes tejden,

že budu voják,

že budu nosívat

na kvéru bodák;

pro potěšení

bílé řemeni:

neplač, má panenko!

nic plátno není.

Až tady pojedu,

podíváte se,

jak za mnou má milá

šátek ponese;

šáteček červený

a láska je v něm:

když jsi mne nechtěla,

což je mi po něm!

Z Budějovicka.

(Nápěv 218.)

Neřek jsem dnes tejden,

že budu voják!

a když mé svázali,

co mám už dělat?

vzali mě mocí

od milej v noci;

já pláču, naříkám,

nemám pomoci.

Až tady pojedu

naší krajinou,

eště si zpomenu

na svoji milou:

hory a lesy!

má milá, kde jsi?

už mi zavázali

pentličkou vlasy.

Vlasy zavázaný,

tvářičky blednou:

ví pán Bůh nebeský,

jak bude se mnou!

dali mi šaty,

palášek zlatý:

už jsem já, nebožák,

už jsem zajatý.

Z Táborska. – Srov. Suš. 568.

### 368.

### Vzkázání.

(Nápěv 45.)

Až tady pojedu

přes Budějice,

zkázu pozdravení

mojí panence:

není-li tak pyšná,

aby ven vyšla, 1)

se mnou se naposled

rozloučit přišla.

Z Budějovicka.

1) aby ke mně přišla,

mej zlatej matičce

psaníčko nesla.

### 369.

### Odchod.

(Nápěv 602.)

Už mne nebudeš,

má zlatá panenko,

už mne nebudeš

podvádívat:

já sednu na koně,

pojedu do boje;

budeš se za mnou

smutně dívat!

Z Táborska.

### 370.

### Nedbalý.

(Nápěv 551.)

Nedbáš, když máš

po straně palášek,

nedbáš, když máš

po straně palaš:

palášek po straně,

flintu na rameně;

nedbáš, když máš

po straně palaš.

Z Klatovska.

### 371.

### Markytánka.

(Nápěv 758.)

Vždycky jen se ptala,

kde armáda stála,

že by ona ráda

za vojáky:

že veme putničku,

do ní kořalíčku,

že bude prodávat

na krejcárky.

Z Táborska.

### 372.

### Huláni a štukknechti.

(Nápěv 709)

Už jsou ti huláni

pryč mašírovali,

už jsou ti huláni

pryč odjeli:

huláni odjeli,

štukknechti přijeli,

což jsou ty děvčátka

naříkaly!

Z Budějovicka.

### 373.

### Škaredá žena.

(Nápěv 10, 848.)

Pořád mně dávají,

co se mně nelíbí,

pořád mně dávají,

co já nechci:

dávají mně starou,

ošklivou, bublavou:

co se mně nelíbí,

toho nechci!

Lepší je, tatíčku,

na vraném koníčku,

lepší je, tatíčku,

na vojnu jít,

nežli se oženit,

škaredou ženu mít;

lepší je, tatíčku,

vojákem být.

Z Berounska.

### 374.

### Kůň vraný.

(Nápěv 44, 449.)

Ns vojnu nepudu,

ani nepojedu,

dokud mi císař pán

koně nedá:

koníčka vraného,

sednu si ns něho,

žádnej mne do smrti

neuhlídá.

Z Budějovicka.

### 375.

### Rozloučení.

(Nápěv 509.)

Pěkně se zelená

Klášterská krajina, zelená, zelená,

zelená se:

podívej se na mě,

potěšeni moje,

jak mě můj vranej kůň

pěkně nese!

Na koníčka sedám,

s mou milou se žehnám:

Podej mně, má milá,

ruku pravou!

Ruku mně podala,

smutně zaplakala:

„Bodejž bych já mohla

jeti s tebou!“

Z Budějovicka.

### 376.

### Odjezd.

(Nápěv 44, 598.)

Až tady pojedu,

já se nevohlídnu,

já tu potěšení

více nemám:

potěšení moje

šavlička do boje –

na tebe, má milá,

zapomínám!

Na koníčka sedám,

ještě se vohlídám,

koho jsem rozhněval,

za to žádám:

Prosím vás, kdo tu jste,

nýčko mi vodpusťte –

snad vás už nikdy víc

neuhlídám.

Z Budějovicka.

### 377.

### Loučení.

(Nápěv 598, 599)

Slyšel jsem, viděl jsem

koníčky řejchtati,

slyšel jsem, viděl jsem

koně řejchlat:

koníčky řejchtati,

mou milou plakati,

že budem do pole

mašírovat.

Z Budějovicka.

### 378.

### Odchod.

(Nápěv 293)

Když jsem šel okolo

bajku zeleného,

vykoukaly za mnou

černé oči:

oči, nekoukejte,

raděj se schovejte,

protože vy moje

nebudete.

Když jsem šel od milý,

pěkně mně troubili;

kukačka na dubě

zakukala:

kukačka kukala,

má milá plakala,

že jí už holečka

odloudili.

Z Berounska.

### 379.

### Podíváni.

(Nápěv 531.)

Podívej se eště,

černovoky děvče,

podívej se eště

vokýnkem ven:

jak mně pěkně hráli,

kdy mě vyváděli,

kdy mě vyváděli

z kasáren ven.

Z Domažlicka.

### 380.

### Voják pán.

(Nápěv 531)

Podívej se na mě,

potěšení moje,

podívej se na mě,

moje milá:

jak jsou udělali,

koně vosedlali,

jak jsou udělali

ze mne pána!

Z Budějovicka.

### 381.

### Sluníčko.

(Nápěv 92.)

Má milá hubičko,

bude-li ti teskno,

jenom se podívej

na sluníčko:

kady sluníčko jde,

tady mašíruje,

tady mašíruje

naše vojsko

Z Klatovska.

### 382.

### Rada.

(Nápěv 10.)

Hej, pane hejtmane!

kterak udéláme,

aby mě má milá

zase chtěla?

„Vem vody, umej se,

šátečkem utři se:

bude tě milovat

holka jiná.“

Z Hradecka.

### 383.

### Lhostejná láska.

(Nápěv 211.)

V Jičíně verbujou,

pískají, bubnujou:

má zlatá panenko,

mám-li se dát?

„Dej ty se nebo ne,

co je mně do tebe;

já za tě nebudu

na vartě stát.“

Z Bydžovska.

### 384.

### Škoda tě.

(Nápěv 10.)

Škoda tě, Jeníčku,

že máš tu šsvličku,

škoda tě, Jeníčku,

že jsi voják!

v všední den, ve svátek

máš bílej kabátek;

škoda tě že musíš

mašírovat!

Z Táborska.

### 385.

### Neplač.

(Nápěv 459.)

Neplač, nenaříkej,

že jsem já na vojně,

neplač, nenaříkej,

že jsem voják:

vždyť jsem tě prosil,

klobouček nosil;

ty jsi mi nechtěls

ruku podat.

Z Hradecka.

(Nápěv 62.)

Neplač, holka, pro mě,

že jsem já na vojně;

neplač, holka, pro mě,

že jsem voják.

Já sedím na vose,

mám pouta na noze;

muším mašírovat

až ku Praze.

Pomoct si nemohu,

poruě pánu Bohu:

až já z vojny přijdu,

vemu si tě.

Z Chrudimska.

(Nápěv 669.)

Neplač, holka, pro mě,

že jsem já na vojně,

neplač, holka, pro mě,

že jsem voják:

sedím na špalíčku,

pucuju šavličku,

natírám řemeny,

kouřím tabák.

Z Prachenska.

### 386.

### Pozdravení.

(Nápěv 211.)

Když jsem šel od Prahy

s psaním do Kolína,

dal jsem tam mou milou

pozdravovat:

aby se vdávala,

na mě nečekala,

že já se nemůžu

z vojny dostat.

Z Čáslavska.

### 387.

### Pražská šenkýřka.

(Nápěv 458.)

Já jinou nechci

než Pražskou šenkýřku,

já jinou nechci

než šenkýřku:

ona má dukáty,

z vojny mě vyplatí;

já jinou nechci

než šenkýřku.

Z Táborska.

### 388.

### Nejhorší chvíle.

(Nápěv 746.)

To mně bylo nejhůř, 1)

když mě dali na váz,

dali mně koníčka,

celej se lesk:

všecko se blejskalo,

přece se stejskalo

od mý znejmilejší

na vojnu ject.

Z Prachenska.

1) Protivinští páni

na vojnu mě vzali,

dali mně koníčka atd.

### 389.

### Psaní.

(Nápěv 169, 746.)

Vy Vorličtí páni, 1)

napište mi psaní,

dejte je mej milej

na Pražskej most:

aby se vdávala,

na mě nečekala;

že já si nemůžu 2)

z vojny pomoct.

Z Prachenska.

1) Protivinští páni.

2) že já mám ve světě

děvčátek dost!

### 390.

### Rozloučení.

(Nápěv 515.)

Pistole mi dejte,

koně vosedlejte;

ještě mně mou milou

ven vyvolejte.

Ruce jsme si podali,

s pánem Bohem si dali,

že jsme my se s mou panenkou

rádi mívali.

Z Klatovska.

### 391.

### Chlapík z Polské.

(Nápěv 80.)

Já jsem chlapík z Polské,

dobře mi ´de hexecírka;

já jsem chlapík z Polské,

dobře mi to ´de:

psali vo mě Kútští páni,

že voni mě vodchovají,

že muším na vojnu,

že muším za ně.

Z Domažlicka.

### 392.

### Útěk do Uher.

(Nápěv 397.)

Můj zlatej holečku!

kde jsi koně pás?

na zelený louce,

viděl tě šafář:

už je na tě navedíno

u samýho purkrabího,

že budeš nositi

po straně palaš.

„Má zlatá panenko!

nebojím se nic:

sednu na koníčka

a pojedu pryč:

svaž ty sobě svoje šaty,

mažeš se mnou jeti taky;

pojedeme spolu,

nepřijdeme víc.“

Můj zlatej holečku!

kam pak pojedem?

„Má zlatá panenko!

zrovna do Uher:

tam se budem dobře míti,

místo vody vínko píti;

dělat nemusíme,

dělat nebudem.“

Z Budějovicka.

### 393.

### Myslivci.

(Nápěv 408.)

Myslivci, myslivci!

vy verbujete,

já bych se k vám taky dal,

mne nevemete:

já stříleti neumím,

frajkunstům nerozumím:

já se k vám přece dám,

snad se naučím.

Nic se, bratře, nestarej,

pojď, podej ruku;

vem klobouček na hlavu,

šavličku k boku:

však my ukážem tobě

na tom Pražským ostrově:

jest-li se ti průba zdaří,

čest bude tobě.

Hej, bratří, nestůjte!

hledte nalejvat,

novýho kamaráda

pojďte přivítat:

ruku jemu podejte,

na zdraví mu připité:

muzikanti, vesele

marš nám zahřejte!

Bratři kamarádi!

veseli buďme,

a těm karabáčníkům

teď se vysmějme:

že jsme jim zrak vytřeli,

dali jsme se, kde chtěli;

až nás oni odvedou,

jsme nečekali.

Z Berounska.

### 394.

### Potěcha.

(Nápěv 43.)

Až já pojdu z Vorlíka, z Vorlíka,

dám si troubit marš;

moje milá naříká, naříká,

že nepřijdu zas.

Mlč, má milá, mlč neplač,

však já přijdu brzy zas:

nepřijdu-li v čtvrt létě, půl létě,

přijdu v roce zas.

Z Prachenska.

### 395.

### Poslední otázka.

(Nápěv 442.)

Ještě se tě, můj holečku,

něco chci zeptat:

až ty na vojnu odjedeš,

mám-li já se vdát?

„Proč bysi se nevdala?

na koho bys čekala?

vyber sobě tak hezkyho,

jako jsi sama.“

Z Klatovska.

### 396.

### Srdnatý chlapík.

(Nápěv 442.)

Na vršíčku, na kopečku

jsú tam husaři,

maji krátký košilečky

jako rybáři:

voni se tam sekaje,

šavličkama cvinkajú;

má milá se za mě bojí,

že mě zabijú.

Nezabijú, nezabijú,

já palášek mám:

čtyrydvacet těch husarů

sám já posekám.

Já jsem chlapík jako pták,

po miluju, nechám tak,

sednu na koně vranýho,

pojedu vodsád.

„Vyletěla holubička

přes ten panskej dvůr,

zaplakala, zažehla,

že nebudeš můj!“

Mlč, Handulko, mlč nepláč,

vono bude zas jinač,

bude-li v tom vůle boží,

sejdeme se zás.

Z Domažlicka.

(Nápěv 447.)

Pod vršíčkem, nad vršíčkem

jsou tam husaři,

mají modré kamizoly,

jako šumaři;

oni se tam sekajou,

šavličkama řinkajou:

zkázala mně má panenka,

že mě zabijou.

Nezabijou, nezabijou,

já se jim nedám:

půl tuctu těch modrejch ptáků

sám já posekám;

já jsem chlapík jako lev,

má panenka – mlíko, krev:

kdo mně na ni rukou šáhne,

zví, jak je můj hněv.

Z Prachenska.

### 397.

### Odjezd.

(Nápěv 40.)

Až já odtud pryč pojedu

přes ten zelenej sad,

ohlídnu se na vše strany,

kde jsem bejval rád;

kde jsem já rád bejvával,

hezké holky miloval:

nynčko musím mašírovat,

nechat milováuí.

Můj koníček z hnědá vraný

pode mnou skáče;

má panenka černovoká

žalostně pláče:

Mlč, má milá, mlč neplač,

nemůže to bejt jinač;

dá-Ii pán Bůh, vrátím-li se,

shledáme se pak zas.

Z Prachenska.

### 398.

### Milá za milou.

(Nápěv 23.)

Alou, alou! zahrajte mně

hodně z vesela,

že mně moje nejmilejši

vodpověděla:

z toho si nic nedělám,

klobouk na stranu si dám;

proto že jsem švárnej jonák,

sobě zazpívám!

Zelená je švárná barva,

lásky barva je;

černovoky děvče hezký

už mne miluje:

upřímně mne miluje,

štěstí mnoho slibuje,

až se domu z vojny vrátím,

že bude moje.

Já už sedím na mém vraném,

vraném koníčku;

přiveďte mně, kamarádi,

mou holubičku:

ať se se mnou rozžehná,

bílou ruku mi podá,

přes pole mne vyprovodí

holubička má.

Z Berounska.

### 399.

### Voják.

Ach, já nešťastný v tom světě,

co já sobě počít mám?

miloval jsem hezkou holku,

tu sousedovic Lenorku:

nastojte! mně ji

pantáta brání,

že mně jí nedá,

že nedovolí.

Už jsem císařským vojákem,

mám palášek po straně,

musím pilně vartu státi,

nesmím se žádného báti:

to všecko pro tě,

nešťastný otče,

že’s mně nechtěl dát

dceru v dobrotě.

Z Klatovska.

### 400.

### Zverbovanec.

(Nápěv 35.)

Přeškoda nastokrát,

že musím zanechat

milování:

začal jsem milovat,

muším mašírovat

bez meškání.

Dal jsem se na vojnu

pod lejthary,

když po všech ulicích

v Českých Budějicích

verbovali.

Z Prachenska.

### 401.

### Odchod na vojnu.

(Nápěv 188.)

Jaro se otvírá,

kvítí květe,

trada tradadada tradada!

žežulička kuká

v hustým lese,

trada tradadada tradada!

slavíček v hájíčku

tluče svou písničku:

že já budu nosívsti

šavličku.

Myslila‘s, má milá,

že je to špás, trada atd.

a nynčko ze špásu

zármutek máš, trada atd.

teď budeš naříkat

a na mě zpomínat,

a já budu pryč od tebe

mašírovat.

Z Klatovska.

### 402.

### Rulán.

(Nápěv 189.)

Jaro se otvírá,

všecko se usmívá,

teskno je seděli;

stromy zelenají,

ptáčkové zpívají,

radost je si vyjíti:

a já pěšky nepudu,

na koni sedět budu,

tu barvu zelenou

a pěknou červenou

rozjímati si budu.

Pan rytmistr ke mně:

„Pověz mi upřímně,

co tě k tomu nutí,

že u Prahy v logru

chceš se dát na vojnu

a chceš hulánem býti?“

A milostivý pane!

co žádám, ať se stane:

dávno už se souží,

mé srdéčko touží

po té zelené barvě.

Tu mě oblíkali,

štěstí vinšovali,

zelený kabát dali,

červeny vejložky –

ach což je to hezky! –

ty jsou mi darovali;

čepičku s fedrpušem:

Má panenko! pospěš sem,

podej mi ručičku

a dej mi hubičku,

už se spolu rozejdem.

Má panenka běží,

ručičkama lomí,

pláče a naříká:

„Ach, co’s to učinil

a mne tak zarmoutil?“

černé oči utírá.

Neplač a nenaříkej,

a prej mi té radosti;

vrať se zase domu,

poruč pánu Bohu –

máš tam mládenců dosti!

Z Klatovska.

</section>
