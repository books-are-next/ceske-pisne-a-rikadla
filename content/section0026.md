---
contentType: poetry
---

## Písně posvícenské.

### 1.

(Nápěv 313.)

Raduj se, kmotře Dvořáku!

budem veseli;

bude u nás posvícení,

dá Bůh v neděli:

vola jsme už zabili,

prasata jsme pobili,

čtyry husy náležité

jsme ukrmili.

Přijď ty kmotře i s kmotřičkou

v neděli ráno;

já vás zvu na posvícení,.

bude vám přáno:

masa dost a jitrnic,

jelita, a ještě víc;

od jídla nebude scházet,

věř mi, kmotře, nic.

Jest-li že ty kmotře s kmotrou

taky nepřijdeš,

do očí ti to povídám,

že šelma budeš:

nebo rád vás uhlídám,

dám vám, co v svém statku mám;

nechci tě víc za kmotra znát,

to ti povídám.

Tři hrnce červené řípy

mám už vařeny,

dva zlaty jsem k posvícení

dal na koření:

jabka máme na sadě,

švestky taky v zahradě,

staré slepice jsou taky

ještě v posadě.

Dvanáct liber hovězího

masa vařit dám,

sedům liber skopovýho

do zelí už mám:

šest liber vepřovýho,

a čtyry uzenýho:

kdo na posvícení přijde,

uctím každýho.

Devět kachen mám ve dvoře,

v louži plávají,

ty mně žádnýho užitku

více nedají;

dám je všecky pobiti,

můžeme jich užiti:

však bych je musel vojákům

za darmo dáti.

Víš-li, ty kmotře, co mně má

žena radila:

měla čtyrydvacet kuřat,

všecky pobila:

když posvícení máme,

přátelům je sníst dáme;

však nic na nich, na příšerách,

nedochováme.

Po šesti korcích koláčů

napekla žena,

čtyry dni jí pomáhala

stará Mařena:

když posvícení máme,

každýmu kmotru dáme,

a kterej kmotr nepřijde,

naň se hněváme.

Piva nemám než půl suda,

to se ti přiznám;

však u našeho šenkýře

dobrej kredýt mám:

až od stolu vstaneme,

k muzice tam půjdeme,

co se nám nebude líbit,

ven vyženeme.

Ty kluku! Vaňku pohůnku!

z hospody jdi pryč,

my tě tu už mezi sebou

netrpíme víc:

nejsi žádnej pacholek,

jsi jen ještě pohůnek;

Vávra musí stát za dveřma –

starej pacholek!

Co děláte, muzikáři?

jen s chuti hrajte!

bratře! kmotře! a vy strejčku,

notně tancujte!

Janku s Annou zatáčej,

Ferdo s Mářou vytáčej,

muzikářům do cimbálu

hned dva česká dej.

Dnes a zejtra po ty dva dni

budem veselí, aby o tom naši páni

taky věděli:

až se dost napijeme,

potom se rozejdeme,

a v outerej na robotě

zas se sejdeme.

Čel. I, 206. –Píseň selská ve spůsobu Vavákovském, patrně z drahé polovice předešlého věku. Ceny básnické sice nemá, líčí však věrně život posvícenský ve vsi, a proto jediné do sbírky této pojata.

  

### 2.

(Nápěv 70.)

Šel sedlák na jarmark,

koupil si spodky,

pacholkovi klobouk,

klukovi botky;

a selce punčochy

a děvče kytli,

a holce střevíčky –

přines to v pytli.

  

Už máme poscení

za dveřma v síni;

jděte pro řezníka,

ať bije svini:

voda se už vaří,

z měděnce skáče,

a zejtra budeme

dělat koláče.

  

A co jich napečem,

to po dvou pecích,

ty je pak rozneseš,

Vašku, po strejcích.

  

Když přijdeš do domu,

dej pozdravení:

že je zvem oba dva

na posvícení.

  

Už máme, sedláci,

už máme po žněch;

nepudete, selky,

na pole podnes;

a co jste na poli

klasů nechaly,

žeňte na to husy,

by to sebraly.

Z Jičínska.

### 3.

(Nápěv 219.)

Jinač není

v posvícení:

selky se od zlata

blejskají,

mládenci v hospodě

vejskají:

poďme tam, ať zvíme,

co to má znamenat,

spatříme.

  

Jindy sedlák

bejval chudák:

když prodal na trhu

obílí,

ptal se, kde kořalku

pálili;

jed s rejží slepici,

dal sobě na stranu

čepici.

  

Nynčko sedlák,

pyšnej jonák,

volá: Nalejte mi

dobrej most,

však jsem dnes utržil

hadrů dost: 

nalejte malaku,

poslužte, měšťáci,

sedláku!

### 4.

(Nápěv 448.)

Poďte děti, podle domů,

táta na vás volá:

bude u nás posvícení,

zabili jsme vola.

  

Čtyry ovce a dva skopce,

prase taky k tomu:

bude u nás posvícení,

poďte děti domů!

Sedlák pan.

  

### 5.

(Nápěv 488.)

O posvícení

sedlák je pánem:

selka jde pro pivo

s velikým džbánem,

ňadra ji voní

samým balšánem.

O posvíceni

sedlák si vejské,

na žádnou robotu

sobě nestejská:

hej holka, do kola!

hop holka hezká!

Z Klatovska

### 6. 

(Nápěv 345.)

Na Kunětské hůře

zabil sedlák kuře,

k tomu selka husu,

dali si po kusu.

### 7. 

(Nápěv 109.)

To je zlaty posvíceni,

to je zlatá neděle:

máme maso, a zas maso,

k tomu kousek pečeně.

To je zlaty posvícení,

to je zlaty pondělí:

máme maso, a zas maso,

jako včera v nedělí.

### 8. 

(Nápěv 447.)

Nebývej, nebývej,

posvíceníčko:

nemáme koláče,

ani pivíčko!

Z Budějovicka.

### 9. 

(Nápěv 777.)

Zatoč ty se, má panenko,

okolo mne,

jako plaček červenáček

okolo pně;

udělej kolečko,

má zlatá děvečko!

dá-li pán Bůh, v masopustě

budeš moje.

Z Chrudimska.

### 28 Října.

Na svatého Šimoniše

můžeš chodit už v kožiše.

  

Šimona Judy –

zima je všudy.

  

Na sv. Šimona a Judy v noci o 12 hodině chodí panny do zeleného žita poslouchat, odkud přijde jich souzený, říkajíce:

Nevím, nevím, v kterou stranu

já se přesmutná dostanu:

štěkej, štěkej pes,

kde můj milej dnes!

Místem chodí třást kolem v plotě anebo stromem, kterýž stojí na trojím rozhraní, mluvíce takto:

Třesu, třesu, nepřestanu,

dokud znamení nedostanu:

štěkej, štěkej pes,

kde můj milej dnes!

Z Klatovska a z Berounska.
