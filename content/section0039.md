---
contentType: poetry
---

## Cesta do kostela.

Potom ubírají se do kostela: hudba napřed, za ní nevěsta s družbou (s mládencem), družička s ženichem, s pak ostatní svatebčané, mužští napřed a ženy za nimi. Místem (okolo Přeštic) jde před hudbou nejprve tlumač, maje v mošně šátek, kytka a živou slepici, darem duchovnímu, jenž bude oddávali. Jest-li kostel příliš daleko, jedou na koních a na vozích čtyřmi zapražených. Nevěsta po celé cestě pláče a ženy (svatby) zpívají.

Jedouce po vsi, házejí s vozů lidem koláče, jež před odjezdem byli sebrali se stolů. Někdy k tomu konci zvláště napekou malých koláčků, jimž říkají „metačky“.

K oddávkám musí nevěsta nové šaty míti, aby prý potom také nové mívals; ale nemají býti ani modré, ani černé: modrá barva prý zvěstuje, že se té manželce zle povede, a černá, že často bude od muže bita.

### 33.

### Jízda do kostela.

(Nápěv 337.)

Kůň vraný, sedlaný,

pod červenou dekou:

děvče namluveny,

pěkně přistrojeny,

jen k oltáři kleknout.

K oltáři ptiklekoou,

kněz jim roce sváže:

do nejdelší smrti

žádnej jich nezvrátí,

žádnej nerozváže.

Z Budějovicka.

### 34.

### Pozdravení.

(Nápěv 699.)

Už mou milou na oddavky vedou,

už jsou s ní tam na vršíčku:

dej ti pán Bůh štěstí,

mý děvčátko hezký!

„Dejž to pán Bůh, můj Jeníčku!“

Z Klatovska. – Srov. Čel. III, 84.

### 35.

### Ještě nejsem tvoje.

(Nápěv 698)

Už mou milou do kostela vedou:

tenkrát jsi, má panenko,

tenkrát jsi má!

„Ještě nejsem, můj nejmilejší,

ještě jsem paňmámina.“

Už mou milou k oltáři vedou:

tenkrát jsi, má panenko,

tenkrát jsi má!

„Ještě nejsem, můj nejmilejší,

ještě jsem panmámina!“

Z Berounska.– Srov. str. 308, č.45; Suš. 430: Žeg. P. 40; Vójc II, 114; Sach. III, 134, 623; II, Luž. 248.

### 36.

### Hezká hospodyňka.

(Nápěv 84, 85.)

Což se mně, má milá,

hezká zdáš!

budeš-li tak hezká,

až se vdáš?

„Ještě hezčejší,

můj nejmilejší;

vem si mě, vem si mě,

uhlídáš!“

Což se mně, má nula,

hezká zdáš!

co pak ti máti dá,

až se vdáš?

„Krávu s telátkem,

ovci s jehňátkem,

strakatou slepičku

s kuřátkem.“

„Vem si mě, můj milej,

vem, vem, vem!

dobrá hospodyňka

jsem, jsem, jsem:

já ráno vstávám,

kravičkám dáván;

kuželíček každej den

vypřádám.“

Z Berounska. – Srov. Čel. II, 3.

(Nápěv 990)

Můj zlatej Honzíčku!

vem ty si mě,

bude se mne dobrá

hospodyně:

ráno vstanu,

snídani dám,

nikdy se na tebe

nerozhněvám.

Z Prachenska.

### 37.

### Vyznání lásky.

(Nápěv 543.)

Pověs mně, má milá,

máš-li mě ráda?

pověs mně, má milá,

chceš-li mě?

„Já jsem ti přála,

že tě mám ráda:

koho pak jinýho

než tebe!“

Z Prachenska.

### 38.

### Ranné vstávání.

(Nápěv 659.)

Proč pak jsi, má milá,

tak záhy přivstala,

kdyť ještě skřivánek

nezpíval? 

„Já záhy přivstala,

kravičkám chystala,

abys mě, můj milej,

rád míval.“

Z Budějovicka.

### 39.

### Pohrůžky.

(Nápěv 323.)

Počkej, holka černooká,

však ty budeš plakat:

až bude po svatbě za tejden,

budeš ty plakávat každej den:

počkej, holka černooká,

však ty budeš plakat!

Počkej, holka černooká,

však ty budeš plakat:

až bude po svatbě za měsíc,

budeš ty plakávat ještě víc;

počkej, holka černooká,

však ty budeš plakat!

Z Berounska. – Srov. Čel. III, 20.

### 40.

### Výstraha.

(Nápěv 323.)

Nedávej se, Bětuško,

do statkn cizího:

tam ti budou vyčítat,

že není nic tvýho.

Nedávej se, Bětuško,

do cizího statku:

tam ti budou vyčítat,

že máš chudou matku.

Jeden tebou postrčí,

druhej tebe kopne:

p že se ti srdéčko

v těle nerozpukne.

Z Prachenska.

### 41.

### Odvedená.

(Nápěv ???)

Andulko! co si myslíš?

já dělám nad tebou kříž:

dělám ho nad tebou,

že už tě odvedou,

že už mně víc nespatříš!

Z Prachenska.

### 42.

### Milá družkou.

(Nápěv 480.)

Když jsem si tě nevzal

za ženušku,

já si tě vyvolím

za družičku,

abysi mně eště

poslúžila,

na mú hlavu věnec

položila.

„To se tě, muj chlapče,

nemůže stát,

já tě ho pro lítost

nemůžu dát,

pro pláč do kostela

nemůžu jít –

o lásko fortelná,

musíš vodjít!“

Z Domažlicka.– Srov. str. 156, p. 265.

### 43.

### Přinucená nevěsta.

(Nápěv 56.)

Kterak pak já smutná řeknu,

až já před faráře kleknu?

on se mne ptáti bude,

je-li to z dobré, vůle?

Z dobré vůle je to málo:

z přinuceni se to dálo,

táta mě s mámou nutí,

já nemám žádné chuti!

Z Klatovska.
