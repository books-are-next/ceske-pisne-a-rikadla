---
contentType: poetry
---

<section>

# Marnost světská, smrt a pohřeb.

### 1.

### Osud lidský.

(Nápěv 784.)

Ze země jsem na zem přišel,

na zemi jsem rozum našel:

po ní chodím jako pán,

do ní budu zakopán –

potěš mne pán Bůh sám!

Kde jsou ty zlaty ručičky

moji nebožky mamičky,

co mě kolíbávaly,

k srdci přitiskávaly,

když jsem byl maličký?

Není jich už, není, není –

dávno hnijou v černý zemi:

kterak já se odměním

svým rodičům přemilým

za jich dobrodění!

Z Budějovicka. – Srov. Suš. 506.

### 2.

### Vzdechnutí stařečkovo.

(Nápěv 597.)

Kam jsou se ty časy

poděly,

který v mej mladosti

bejvaly?

už nejsou

a nebudou:

to trápí hlavu mou

šepou.

Když jsem já bejvával

mladoučký,

miloval jsem děvče

hezoučky:

přeškoda

mej mladosti,

kterej jsem užíval v radosti!

Z Budějovicka.

### 3.

### Zpomínky.

(Nápěv 49.)

Bejvávalo, bejvávalo,

bejvávalo dobře,

bejvávalo, bejvávalo,

bejvávalo dobře:

za našich mladejch let

bejval svět jako květ;

bejvávalo, bejvávalo,

bejvávalo dobře.

Z Hradecka. – Píseň tato jest tak ( nazvaný Canon tříhlasový. Zpěváci počínají totiž jeden po druhém, vždy po řtyrecb taktech (po jívou řádcích), a každý přezpívá tu píseň třikráte po sobí, tak že touž měrou potom zase jeden po druhém přestávají.

### 4.

### Zkažený svět.

(Nápěv 700.)

Už nebudou víc ty časy,

které někdy bývaly;

už se nebudem tak mívat,

jak se naši mívali.

Ten svět zlořečený,

celý převrácený:

nebývalo jindy lak

všecko naopak.

Kde jsi který z starých Čechů,

pohleď trochu z hřbitova;

zajisté bys nyní řekl:

Umřu já radši znova!

Tak se nyní plete

v tom zmateném světě:

vždyť to nebývalo tak

všecko naopak.

Rozum lidský na se béře,

co unesti nemůže;

nepřeměň dobrým loktem

na svém těle té kůže.

Jak se zdá, tak střelí,

necht trefí, neb chybí;

myslí, že je dobře tak,

zatím naopak.

Víry, lásky, upřímnosti

ani jiskra nedoutná;

za to nyní jen panuje

faleš, hana pokoutná.

Kdo s koho, ten toho,

ne málo, radš mnoho;

nebývalo jindy tak

všecko naopak.

Kde upřímnost staročeská,

která někdy bývala?

Pominula, zahynula

s těma lidma starýma.

Kde jindy upřímnost,

nyní lež, podvodnost;

jest to na tom světě tak

všecko naopak.

Na starého pána Boha

mladí zapomínají,

jako by už ani nebyl,

mnozí nyní dělají:

nepřijde do hlavy,

že se smrt dostaví,

že nás též obrátí tak

všecky naopak.

Z Prahy. – Srov. Jiř. Zpěv. 343.

### 5.

### Marnost života.

Každý jest na světě hostem,

den ke dni jen k smrti roštem;

co zde po lakomci zůstane,

lidem nevděčným se dostane!

Z Hradecka. – Veršíky tyto bývaly někdy napsány na bráně bradn Kunětického. (Viz Česká Včela 1841, str. 354.)

### 6.

### Důvěra v Boha.

Kdo v Boha doufá,

ten sobě nezoufá:

chudobu i zboží

přijímá za dar boží.

Vytesáno písmem gotickým, tak nazvaným, 15 věku na kamenné obrubě hlavního vchodu hostince „u Černého koně“ v Hradci Králové, nyní však omítkou vápennou hustě pokryto.

### 7.

### Co nejlepšího?

(Nápěv 473.)

Není lepší na tom světě,

jako Boha ctíti,

jeho vzývat, jemu sloužit,

jeho velebili.

Z Prachenska.

### 8.

### Tré dobrého.

(Nápěv 701.)

Veselá mysl

při dobrém zdraví,

a k tomu ještě

dobré svědomí:

komu to tré přeje,

ať se jak chce děje,

nic se neleká,

nic se nebojí.

Z Prachenska.

### 9.

### Marnost světská.

(Nápěv 705.)

Nic, nic, nic,

na světě není nic:

ať je mladý nebo starý,

každý musí jít na máry;

nic, nic, nic,

na světě není nic.

Z Klatovska.

### 10.

### Poslední vůle.

(Nápěv 164.)

Až já umřu,

co mně dáte?

dubovou truhličku,

bílou košiličku,

to mně dáte.

Na tu truhlu

slovo boží:

aby každý věděl,

kdo tu leží.

Leží, leží

pacholíček,

všech hezkých děvčátek

milovníček.

Z Budějovicka. – Srov. Suš. 16.

### 11.

### Poslední vůle.

(Nápěv 254.)

Kdybych já věděl,

že letos umřu,

dal bych si dělat

dubovou truhlu.

Dubovou truhlu,

lipové víko,

aby to bylo

panenkám líto.

A na to víko

zelený věnec,

aby věděli,

že jsem mládenec.

Do toho věnce

růžovou mašli,

aby mne tady

panenky našly.

Tu by mě vzali,

na máry dali,

moji rodiče

ti by plakali.

Po každé straně

šest krásných panen,

a šest mládenců

neslo by mě ven.

Neste mě, neste,

do hrobu dejte

a černou hlínou

mě zasypejte.

Na hrob postavte

široký kámen,

a tato slova

napište na něm:

„Leží, ach leží

tu mladé tělo,

kteréžto rádo

děvčátka mělo.

Hezké panenky,

které tu jdete,

za jeho duši

se pomodlete!“

Z Plzeňska. – Srov. Suš. 500; Kol. II, 299.

(Nápěv 376.)

Kdybych já věděla,

že já zejtra umřu,

dala bych si dělat

javorovou truhlu;

javorovou truhlu

a lipové víko,

aby toho bylo

všem mládencům líto.

Na vrch na to víko

pěkné paví peří,

aby každej věděl,

kdo v té truhle leží:

leží to v ní, leží

jedno potěšení,

kterému rovného

na tom panství není.

Z Hradecka.

### 12.

### Mé místo.

(Nápěv 605.)

Starala´s se, matko má!

kde mi pán Bůh místo dá:

na Obděnském hřbitově

je, matičko, místo mé!

Na hřbitově za stěnou

tam mi postel ustelou;

místo peřin prachových

dají třísek borových.

Ti Obděnští zvoníci,

to jsou slavní mužici:

ti mne budou pěkně hrát,

a já budu tvrdě spát.

Kdyby hráli sto hodin,

už se více nezbudím;

kdyby hráli ještě víc,

všecko není plátno nic!

Z Berounska.

(Nápěv 91)

Starala se matka má,

kde mně pán Bůh místo dá.

Na Oujezdském hřbitově

mám já lůžko hotové.

Místo peřin prachových

trochu třísek borových.

Místo vrchní peřiny

trochu písku a hlíny.

Žáci budou zpívali

a přátelé plakali.

Zvony budou pěkně hrát

a má hlava bude spát.

Kdyby hrály sto hodin,

já se smutný nezbudím.

Kdyby hrály i dvě stě –

už je duše na cestě.

Z Hradecka. – Srov. Suš. 71, 776: Kol. I, 107; II, 33; Mein. 98.

### 13.

### Hřbitov.

(Nápěv 253.)

Hřbitove, hřbitove,

zahrado zelená!

co do tebe sejou

ty drahy semena.

Pořád je tam sejou,

a žádny nevzchází:

snad že je zahradník

hluboko zahází.

Nasila jsem routy

širokého listí:

brzy-li můj milý,

brzy-li se vyspí.

Routa už odkvetla,

vítr listí odnes:

a můj nejmilejší

nezbudil se podnes!

Z Budějovicka. – Srov. Suš. 492.

### 14.

### Vzácný pohřeb.

(Nápěv 50.)

Pane Bože všemohoucí!

umřel sedlák v Holomouci.

V Prostějově mu zvonili,

do Brna ho pohřebili.

V Kyjevě mu truhlu dáli,

z Jihlavi přinesli máry.

Příkrov z města Kojetína,

hrobař přišel od Budína.

Kněze vzali z Hustopeče

a kantora od Proseče

Ministranty od Třebíče,

chlapce s křižem z Meziříče.

Ti pak, kteří jsou ho nesli,

byli rádi, že se sešli:

Tři byli až od Krakova,

čtvrtej ponocnej z Makova.

Z Hradecka.

### 15.

### Věrná památka.

(Nápěv 676.)

Mirotický kostelíčku,

stojíš na pěkném vršičku:

až tam budem odpočívat,

budou o nás vrabci zpívat.

Z Prachenska.

### Zvuky zvonův.

#### 1.

Když umře bohatý, zvoní mu hrana všemi zvony:

Pole, luka, dům!

pole, luka, dům!

Pakli chudý zemře, klinkají jedním:

Nic neměl! nic neměl!

nic neměl! nic neměl!

Anebo:

Chudák! žebrák!

chudák! žebrák!

#### 2.

(Nápěv 428.)

Naše zvony pěkně znějí,

když ve svátek vyzvánějí:

bim bam bim bam!

Z Hradecka. – Canon.

#### 3.

Bombi – lombi – bom!

proti Klatovóm!

kdo to zvoní?

Petr blázen

za oltářem –

bombi – lombi – bom!

Z Klatovska.

</section>
