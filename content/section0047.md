---
contentType: poetry
---

## V hospodě.

Na to se všickni zvednou a jdou za hudbou hlučné do hospody, družba napřed nesa dčbán piva a talíř s koláči. V hospodě promluví družba k hospodskému takto:

„Mnoho vážený pane hospodáři! pan otec i paní matka vzkazují vám štastný a dobrý večer. A poněvadž pro další obveselení těchto vážených a milých pánů hostů v příbytku svém tak prostranného místa neměli, protož odsílajíce pár koláčů a dčbánek piva, vás uctivě žádají, aby v tomto vašem příbytku takového místa jim popřáno a tato tabule dle starého obyčeje postoupena byla; za kteroužto přátelskou lásku chtějí se nejen osobně poděkovati, nýbrž i za vaše zaneprázdnění a ochotné posloužení vděčnými se prokázati.“

Avšak za stolem, kam svatebníci chtějí, sedí „zásedčí“, a hádá se s družbou o stůl, pokud mu družba neslíbí, že pan ženich zaplatí, co zásedčí propije.

Pak se tančí a mezi tím zpívá.

### 64.

### Novina.

(Nápěv 324, 617.)

Jdi měsíčku polehoučku

přes ten panskej dvůr:

nemysli si, má zlatá panenko,

že já budu tvůj.

Straka skáče po zahrádce,

hledá zrnéčko:

nemysli si, má zlatá panenko,

na mé srdéčko.

Straka skáče po zahrádce,

drží v hubě klas:

nemysli si, má zlatá panenko,

že k vám přijdu zas.

Svět měsíčku polehoučku

přes ten panskej les:

nemysli si, má zlatá panenko,

že k vám přijdu dnes.

Co ten ptáček s cliocholickou

nad námi lítá?

co nám nese za novino,

že nic neříká?

Nese, nese ti novina,

nese takovou:

že tvůj ze všech nejmilejši

chodí za jinou.

Co ten ptáček s cliocholickou

nad námi lítá?

co nám nese za novinu,

že tak štěbetá?

Nese, nese ti novinu,

nese takovou:

že už tu tvou nejmilejši

čepiti budou.

Milá sedí za stolečkem

jako růžička,

nedá sobě rozplítati

svého věnečka.

Nežel, nežel, má panenko,

pro svůj věneček:

však ti pěkně bude slušet

bílej čepeček!

Z Chrudimska.– Srov. Suš. 441; Vójc. I, 219; 41, 372; Žeg. P. 148.

### 65.

### Živá růže.

(Nápěv 678.)

Družička.

Kdo chce míl o svatbě

růži živou,

ten nesmi milovat

žádnou jinou:

pán Bůh vládne,

komu padne,

musí ji milovat,

až mu svadne.

Družba.

Já ji chci milovat,

já ji chci mít; budu ji milovat,

kdy budu chtít:

při snídaní,

při obědě, a večír vezmu ji

do postele.

Z Berounska.

### 66.

### Úslužný muž.

(Nápěv 544.)

Sekejte, bednáři, na sudy,

já budu třísky sbírat:

ráno ti zatopím,

snídani přistrojím,

ty jen se budeš dívat.

Dělejte, truhláři, postýlku

dubovou s nebesama:

Marjánka ustele,

pěkně si lehneme,

přikrejem peřinama.

Z Prachenska.

### 67.

### Naděje.

(Nápěv 791.)

Žádnému tak není,

mámo, jako vám:

když si ustelete,

nestejská se vám.

A já ubožátko

sama na peci:

obrátím se v pravo,

obrátím se v levo,

všude mě tlačí.

Dá-li pán Bůh zdraví,

já se taky vdám:

obejmu Honzíčka,

hubičku mu dám.

### 68.

### Holubička.

(Nápěv 175.)

Já mám holubičku,

můj zlatej Jeníčku!

já mám holubičku, mám:

přijď ke mně, můj milý,

až se den nachýlí,

já ti holubičku,

můj zlatej Jeníčku!

já ti holubičku dám.

Z Bydžovska.

### 69.

### Věneček.

(Nápěv 209.)

Sedům trubačů mně

troubilo,

dvanáct mládenců mé

loudilo.

Trubte mně trubači

vesele,

dokud mám věneček

na čele.

Až toho věnečku

pozbudu,

do roka veselá

nebudu!

Z Prachenska.– Srov. str. 286. p. 25; Čel. II, 19; Suš. 434.
