---
contentType: poetry
---

# Písně společenské.

## a) Pijácké.

### 1.

### Žádost Staročechův.

(Nápěv 4.)

Aby nás pán Bůh

miloval, miloval,

hříchy odpustil,

nebe dal, nebe dal!

nic nežádáme,

jenom to samé:

aby nás pán Bůh

miloval, miloval!

Z Bydžovska.

### 2.

### Staročeský přípisek.

(Nápěv 404.)

Dej nám pán Bůh zdraví

v tom Chrudimském kraji,

dej nám pán Bůh zdraví, dej!

Z Chrudimska.

### 3.

### Piják mudrák.

(Nápěv 304)

Když jsou naši pívávali,

též i my pít budem;

oni málo zachovali,

my nic mít nebudem.

Pobudem, nebudem,

světa nepřebudem;

a co po nás zůstane,

kdo ví, kdo to dostane!

Však já nevím mnoho-li?

živ jsem, nevím dlouho-li?

umřu, nevím brzo-li?

doma nebo na poli:

a co po mně zůstane,

veselým se dostane –

však já nevím mnoho-li?

Z Bydžovska. – Srov. Suš. 419,

### 4.

### Logika pijácká.

(Nápěv 56.)

Pivali naši,

píme my taky,

zůstali dlužni,

zůstaňme taky:

propí všecko, co můžeš,

nebude soudu, až umřeš.

Z Plzeňska. V 1, 2, 3, 4 a 7 taktu nápěvu rozvede se první osma v 16ky (uv– – –).

### 5.

### Vše marnost.

(Nápěv 473.)

Skřivánek nevorá,

ani nic neseje,

předce si v povětří

zazpívá vesele.

Pominem, nebudem,

světa nepřebudem;

a co tu získáme,

nic s sebou nevezmem!

Z Chrudimska.

### 6.

### Mravné naučení.

(Nápěv 473.)

Skřivánek, malý pták,

nikdy nezahálí:

ve dne, v noci pracuje,

pána Boha chválí.

Dělejme my taky tak,

jako ten skřivánek: ‚

v jedné ruce panenku,

v druhé ruce džbánek.

Z Bydžovska. – Srov. Čel. I, 41.

### 7.

### Pivo a zpěv.

(Nápěv 842.)

Alou vivat!

budem pívat:

dokud je pivíčko v sudě,

šenkýřka nalejvat bude.

Alou vívat!

budem zpívat:

když se tak pivíěko pění,

písnička daleko není.

Z Prachenska.

### 8.

### Co či?

(Nápěv 549.)

Pivíčko je naše,

šenkýřův je žbánek;

kdo nám ho navařil?

ten Chuděnskej sládek.

Z Klatovska.

### 9.

### Pivo.

(Nápěv 24.)

Píme pivo pomaloučku,

dokud teče ze soudečku:

píme pivo, píme je,

šenkýřka nám naleje.

Třebas já byl otrhánek,

jen když já mám piva žbánek:

pivo, pivo červeny

to je mý potěšení!

Z Klatovska.

### 10.

### Kamarádi z mokré čtvrti.

(Nápěv 303.)

Když jsme se tak sešli,

kamarádi z mokré čtvrti!

když jsme se tak sešli

pospolu,

dejme sobě nalejt,

kamarádi z mokré čtvrti!

dejme sobě nalejt

poznovu;

žena doma hospodaří,

neví, jak se muži daří:

my se máme pěkně,

peníze jsou v pekle;

my se máme pěkně,

peníze ty tam!

Z Klatovska.

(Nápěv 302.)

Když jsme se tak sešli,

kamarádi z mokré čtvrti!

když jsme se tak sešli

pospolu,

dáme sobě zabrat,

a bodem veselí,

dáme sobě zabrat

nahoru.

Z Berounska.

### 11.

### Kde místo mé.

(Nápěv 467.)

Nestarej se, ženo má!

kde je pivo, tu jsem já;

nestarej se, ženo má,

kde mne najdeš:

kde je piva sklenice,

tu je taky mý srdce;

nestarej se, ženo má,

tu mne najdeš!

Z Bydžovska.

### 12.

### Opatrnost.

(Nápěv 111.)

Šenkýřko, nalej nám,

ještě tu krejcar mám:

jest-li ho ztratím,

čím ti zaplatím?

potěš tě pán Bůh sám!

Z Prachenska.

### 13.

### Bratrská.

(Nápěv 289.)

Pí bratříčku, pí,

jen se neopí!

kdybys propil dvojku,

však máš hezkou holku:

pí bratříčku, pí!

Pí bratříčku, pí,

jen se neopí!

kdybys propil čtyry zlaty,

žádnej za tě nezaplatí:

pí bratříčku, pí!

Z Bydžovska. – Srov. Kol. II, 99.

(Nápěv 289.)

Pi, Honzíčku, pí,

´šak jen platíš ty:

´dybys propil stonku,

´šak máš eště louku;

pí jen, Honzo, pí!

Vezme sklenici do ruky, houpá ji nad hlavou a zpívá:

(Nápěv 517.)

Já ten malej kratyteček,

já ho snadně vytyju:

´sou tu moji kamarádi,

já jim taky přityju.

Z Rychnovska.

### 14.

### Přípitek.

(Nápěv 517.)

Já mám malej krapiteček,

já ho snadné vypiju:

hodím čbánkem o trámeček,

na kusy ho rozbiju!

Pivo sem, pivo tam,

muzikanti hřejte!

však já vám zaplatím,

nic se nestarejte!

Z Hradecka.

### 15.

### Piják.

(Nápěv 517)

Že to pivo nevypiju?

že to pivo vypiju!

že ten žbánek o ten trámek,

že ho taky rozbiju.

Že to pivo nevypiju?

že to pivo vypiju!

tamhle stojí můj kamarád,

já mu taky připiju!

Z Klatovska.

### 16.

### Otcovské napomenutí.

(Nápěv 516, 517.)

Pí, synáčku, pomalíčku,

pí, synáčku, pomalu:

máš maličkou stodoličku,

máš maličkou stodolu!

Pivo sem, pivo tam!

muzikanti hřejte;

však já vám zaplatím, 

nic se nestarejte!

Z Bydžovska.

### 17.

### Kamarád a já.

(Nápěv 289.)

My jsme tady dvá,

kamarád a já;

my svy pivo zaplatíme,

žádnýho se nebojíme,

kamarád a já!

My jsme tady dvá,

kamarád a já:

až svy pivo vypijeme,

z hospody to vyženeme,

kamarád a já!

Z Táborska.

### 18.

### Tuš!

(Nápěv 24.)

Alou, páni muzikati!

vemte svoje instrumenty,

zahrajte mi nahoru,

ať se trochu napiju.

Z Prachenska.

### 19.

### Sklenice.

(Nápěv 795.)

Sklenice skleněná!

budiž pozdravena:

jak se to z tebe pije,

když do té šenkýř nalije!

Z Táborska.

### 20.

### Pijákova láska.

(Nápěv 442.)

Ty šenkýřův mázku!

já mám k tobě lásku:

vždyť ono to z tebe

teče jako po provázku!

Z Prachenska.

### 21.

### Nalévej!

(Nápěv 173.)

Nalévej, nalévej,

šenkýřečko krásná!

když už je hnedlínko

má sklenička prázdná.

Nalévej, nečekej,

krásná šenkýřečko!

když už je hnedlínko

vypito pivečko.

Z Táborska.

### 22.

### Nalejte!

(Nápěv 488.)

Šenkýři hluchej –

plechovec suchej!

nalej mi, nalej,

však je dost malej.

Šenkýřko hluchá –

sklenice suchá!

nalej zas do ní,

ať mi nezvoní.

Z Chrudimska. – Srov. Suš. 658.

### 23.

### Piják malého zrůstu.

(Nápěv 208.)

Jen ty mně, šenkýřko,

piva nalej, na mě se nekoukej,

že jsem malej:

máš-li pivo,1)

nalej mi ho,

a já mám peníze,

zaplatím ho.

Jen ty mně, šenkýřko,

piva nalej,

na to se nekoukej,

že jsem malej:

nalej, nalej,

dokud teče,

dokud ti vejdělek

neuteče.

Z Klatovska.

1) ty máš pivo,

já peníze;

však já ti zaplatím

do halíře.

(Nápěv 206.)

Jen ty mi, šenkýřko,

piva nalej, na to se nekoukej,

že jsem malej.

Jsem-li já v hospodě

maličkej host,

na to se nekoukej,

mám dluhů dost!

Z Prachenska.

### 24.

### Kdo zaplatí.

(Nápěv 795.)

Piju-li, piju já,

zaplatí kapsa má,

kapsa má, kapsa, kapsička,

peníze dává matička.

Z Prachenska.

### 25.

### Sklenička.

(Nápěv 286.)

Tahle sklenička,

ta je maličká:

tou se mi opila

moje Anička.

Já jich vypil pět,

ještě jednou pět:

ona jenom jednu,

opila se hned!

Z Táborska.

### 26.

### Upřímnost.

(Nápěv 251, 252.)

Kdybych já věděla,

co dělá Matěj,

já bych mu poslala

na pivo zlatej, 

na pivo zlatej,

pěknej kulatej:

aby se nabumbal 

můj zlatej Matěj.

Z Prachenska.

### 27.

### Na zdraví.

(Nápěv 482.)

Já chasník, ty chasník,

my chasnici,

dejme my si nalejt

po sklenici,

za zdraví zdejších

hezkejch panen:

milovali jsme je –

už nebudem!

Z Prachenska.

### 28.

### Svoboda.

(Nápěv 10.)

Trne na trne někomu

do našeho domu,

trne na truc někomu

do našich vrat:

žádnej nám nemůže

za naše peníze,

žádnej nám nemůže

rozkazovat:

my mužem pivo pít

a hezky holky mít,

žádnej nám nemůže

zapovědít.

Z Klatovska. – Srov. str. 234, č. 527.

### 29.

### Silnici nejlépe jíti.

(Nápěv 462.)

Nepůjdu já přes ten háj,

kudy ovčák ovce hnal:

půjdu radši silnicí,

za tou, hezkou dívčicí,

kdyby mně ji pán Bůh dal!

Nepůjdu já přes ten les,

kudy řezník ovci nes‘:

půjdu radši silnicí,

kudy chodí chasníci,

kudy šenkýř pivo vez‘.

Z Berounska. – Srov. Čel. I, 226.

### 30.

### Korbílek.

(Nápěv 495.)

Pane bratříčku,

dobrej den, den, den,

dobrej den!

půjčte mi korbílek

na tejden –den –den,

na tejden.

„Nepůjčím, nedám,

potřebuju sám

každej den, den, den,

každej den.“

Z Hradecka.

### 31.

### Hodný sládek.

(Nápěv 744.)

V tom Klášteře

je tam pivovárek,

v tom Klášteře

je tam pivovár;

je tam sládek bodný,

vaří pivo dobry:

já bych je sám

všecko vybubal!

Z Budějovicka.

### 32.

### Opilý chalupník.

(Nápěv 477.)

Já mám chaloupku

na vršku bez došků

votrhanou:

až já se vopiju,

já si ji pošiju

hra– hra– hra– hra– hra– hra-

hrachovinou.

Z Hradecka.

(Nápěv 501)

Já mám chaloupku

na zeleným doubku,

já mám chaloupku

roztrhanou:

až já se vopiju,

já si ji přikryju hra– hra– hra– hra– hra– hra –

hrachovinou.

Z Budějovicka.

### 33.

### Nadějné tele.

(Nápěv 162.)

Pije táta, pije máma:

však se jim už běhá kráva;

pije táta, pijou děti,

už je kůže na teleti.

Z Chrudimska. – Srov. Suš. 647.

### 34.

### Sklenice.

(Nápěv 141, 793.)

Sklenice skleněná

osmikrejcarová!

kdo se tě přidrží,

ten nic nezachová.

Já se tě přidržel,

nic jsem nezachoval!

co jsem ve dne vydělal,

v noci jsem pochoval.

Z Klatovska.

### 35.

### Kabát.

(Nápěv 147.)

Když bylo to pivo drahy,

tenkrát bylo zle:

já měl kabát roztrhaný

celý na sobě;

nejčko pivo laciny,

já mám kabát zas jiný –

jen že visí na hřebíku

u židoviny!

Z Prachenska.

### 36.

### O halenu.

(Nápěv 751.)

Mívali jsme kabáty,

čert je vzal!

až halenu propijeme,

půjdem dál,

Z Chrudimska.

### 37.

### Opilec.

(Nápěv 595.)

Sloužil jsem na Švamberce,

sloužil jsem ve Lhotách:

všecko jsem tam všudy propil,

jen jsem zůstal v kalhotách.

Z Berounska.

### 38.

### Příčina k veselosti.

(Nápěv 556.)

Proč bychom veseli nebyli,

když nám pán Bůh přeje?

dává nám na světě pivíčko

a po smrti nebe.

Proč bychom veseli nebyli,

když už smrt utekla?

peklo je vodnicí zaseto:

nepřijdem do pekla!

Aneb:

Proč bychom veseli nebyli,

když už čert dávno scíp?

peklo je pšenicí zaseto 1)

a ďábel pryč ulít.

Z Berounska.

1) peklo je mrkví zaseto,

budem se dobře mít!“

### 39.

### Veselá bída.

(Nápěv 54.)

Bratří, bratří!

buďme jen veseli, bratří, bratři!

radujme se:

nouze nám přestala,

bída nám nastala;

bratří, bratří!

radujme se.

Z Prachenska.

### 40.

### Marnotratnost.

(Nápěv 207, 264.)

My jsme mládenci

marnotratní,

nám nejsou peníze

pra-nic platný:

půl dáme šenkýři

a půl panně,

a nám nic mládencům

nezůstane.

Z Prachenska.

Já jsem synáček

marnotratný,

mně nejson peníze

pra-nic platný:

hnedle je utratím, 1)

za pivo dám,

pivíčko vypiju –

zas nic nemám!

Z Táborska.

1) co já nepropiju,

v kartech prohrám,

a co neprohraju,

holkám rozdám.

Aneb:

rád piju, tancuju,

v karty hraju,

rád hezky děvčátka

pomiluj u.

Z Berounska.

### 41.

### Marnotratník.

(Nápěv 420.)

Napi se, synu marnotratný!

nejsou ti peníze tak nic platny.

Co je ti platna mladá žena,

když celej tejden nejseš doma?

Co jsou ti platny pěkný koně,

když celej tejden nedbáš o ně?

Co je ti platnej hezkej statek?

když pořád hejříš, jde na zmatek.

Celičkej tejden nejdeš domů,

neděle přijde, piješ znovu.

Z Hradecka.

### 42.

### Marnotratník.

(Nápěv 293.)

Jaky mám trápení:

kalhoty plátěný,

kapsa rozedraná –

šajnů není!

kdyby šajnů bylo,

toby mě těšilo,

toby bylo k mému

vyražení.

Když jsem dost šajnů měl,

chodil jsem, kde jsem chtěl,

chodil jsem na víno

do hospody:

teď když už nic nemám,

smutně si zpomínám,

teda se napiju

doma vody.

Z Prachenska.

### 43.

### Vzdechnutí mrhalovo.

(Nápěv 494.)

O Velvary, o Velvary!

kde jsou mé tolary?

jed jsem, pil jsem, hodoval jsem,

hezké holky miloval jsem:

o Velvary, o Velvary!

kde jsou mé tolary?

Z Kouřimska.

### 44.

### Ženy.

(Nápěv 290.)

Ach co pak říkají

ženy naše,

že jsme jim propili

dvaciáše,

dvaciáše,

novy groše?

jak vony bědují,

ženy naše!

Z Prachenska.

### 45.

### Nepřijdu domů.

(Nápěv 179.)

Nepudu domů, nepudu domů,

byl bych doma bit:

bába na mě buble,

že jsem jí sněd nudle;

nepudu domů, nepudu domů,

byl bych doma bit.

Nepudu domů, nepudu. domů,

byl bych doma bit:

bába mě tam straší, 

že jsem jí sněd kaši;

nepudu domů, nepudu domů,

byl bych doma bit.

Z Berounska.

### 46.

### Pijacký úmysl.

(Nápěv 470.)

Nepudem, nepudem,

si se hodně napijeme;

nepudem, nepudem,

až se hodně napijem:

až se hodně napijeme,

eště domů nepudeme;

nepudem, nepudem,

až to všecko vypijem.

Z Prachenska.

### 47.

### Přípitek.

(Nápěv 287.)

Ještě jednou budme zdrávi,

všichni dobří kamarádi!

kdo chce s námi býti,

musí umět piti,

pány bratry ctíti,

k nim upřímný býti:

to je, bratří, naše ctnost,

zejtra přijít povinnost.

Z Čáslavska.

### 48.

### Zpomínka.

(Nápěv 647.)

Už je Vávra nebožtícek,

už je Vávra nebožtík:

dej mu pán Bůh věčnou slávu,

už nebude s námi pít!

Z Berounska.

### 49.

### Podvodný šenkýř.

(Nápěv 604.)

Šenkýři! šenkýři!

povezou tě ke kříži,

zahrabou tě do díry,

že tak maly máš míry.

Šenkýři! co děláš,

že tak špatně dolejváš?

dolej, dolej, jak sluší,

čert tě chytne za duši!

Z Prachenska.

### 50.

### Foukal na foukala.

(Nápěv 88.)

Jak jsem já šenkýře

vofouk, vofouk,

že jsem já mu z řadu

vyfouk, vyfouk.

Proto jsem mu z řadu

vyfouk, vyfouk,

že von mi do řadu

přifouk, přifouk.

Z Plzeňska.

### 51.

### Pan Pavlík.

(Nápěv 197.)

Kdyby nebylo

pana Pavlíka, však by nebyla

žádná muzika:

ale náš pan Pavlík

ten to dobře navlík,

že je muzika.

Z Berounska.

### 52.

### Co se patří.

(Nápěv 197.)

Kdyby nebylo

pana starého,

tak by nebylo

piva dobrého:

ale náš pan sládek

drží na pořádek,

za to chvalme ho.

Jen kdyby ženy

neškaredily,

když na pivo jdem,

se nevadily,

tak by žádné hádky,

křiky, nepořádky

nikdy nebyly.

Vždyť my mlčíme,

když kávu pijou,

z hrnců mázových

do sebe lijou:

a nám k snídaníčku

ňákou drobeničku

ráno přinesou.

Co vždy bývalo

a co se patří,

toho držme se,

rozmilí bratří:

ženám kávy šálek,

mužům piva džbánek,

tak se to patří!

Z Berounska.

### 53.

### Pivo.

(Nápěv 237.)

Kde je sládek, tam je mládek,

tam je taky pivovárek;

kde se pivo vaří,

tam se dobře daří:

pojďme tam a píme ho

až do rána bílého!

Pivo píme, ať to zvíme,

zdali sobě rozumíme;

máme-li se rádi,

jsme-li kamarádi:

pojďme tam a píme ho

až do rána bílého!

Pivo piti, vesel býti,

hezké děvče v lásce míti,

to nás, bratří milí!

blaží každou chvíli:

pojďme tam a píme ho

až do rána bílého!

Pivo píti, vlasti žiti,

řeč a krále slušně ctiti:

tak zni naše právo,

česko ať je zdrávo;

pojďme tam a píme ho

až do rána bílého!

Z Hradecka. Poslední tato sloha jest teprv nedávný přídavek; ale poněvadž se vůbec ve společnostech zpívá, nechtěl jsem ji pominouti.

### 54.

### Bedrník.

(Nápěv 514.)

Píme pivo s bobkem,

jezme bedrník; nebudeme stonat,

nebudeme mřit:

tak ta bába říkávala,

když do lesa chodívala

na ten bedrník,

na ten bedrník.

Z Berounska.

### 55.

### Bázlivý muž.

(Nápěv 514.)

Měla žena muže,

on se smrti bál, třeba celé noci

doma nelíhal;

doma, doma, doma, doma,

doma nelíhal,

že se smrti bál.

Ach má milá ženo!

přijde-li ta smrt,

pro Boha tě prosím,

do pytle mě vstrč;

dopí, ženo, dopí, dopí!

do pytle mě vstrč,

přijde-li ta smrť.

„Ach můj slátej muži!

já pytle nemám:

mám tam starou nůši,

do té já tě dám:

nůši, nůši, na mou kuši!

do té já tě dám,

když pytle nemám.

Ach má milá ženo!

nůše děravá:

přijde-li ta Suchá,

vždyť mě uhlídá;

uhlí-, uhlí-, uhlí-, uhlí-,

vždyť mě uhlídá,

a bude bída!

„Ach můj zlatej muži!

jinou radu mám;

budeš-li se toulat,

to ti udělám:

vstrčím já tě do komory,

zavru na všecky závory,

to ti udělám,

jak ti povídám.“

Z Čáslavska. – Srov. Suš. 666.

### 56.

### Pivo.

(Nápěv 662.)

Těžko trpět žízeň,.

bratří rozmilí!

pivíčko dobry je,

svlažuje žíly,

jak je máme,

tu zpíváme:

Nepudeme domů

až ráno,

až bude ustláno;

nepudeme domů

až ráno,

až bude den.

Mázíček za mázem

líbezně chutná,

každej se napije,

je jako putna,

sklenci zdvihá,

pěkně zpívá:

Nepudeme domů atd.

Ženuška přiběhne:

„Muži, pojď domů!“

Šenkýř ji uvítá,

vede ji k stolu:

„Pije jen máz

pan manžel váš!“

Nepudeme domů atd.

Žena počne zpívat

píseň bez noty:

„Propiješ naposled

kabát, kalhoty!

prach nic nedbáš,

jenom zpíváš:

Nepudeme domů atd.

Pivíčko pěkně se

pění v sklenici;

každej má rozumu

plnou čepici:

sláva sládku,

též i mládku!

Nepudeme domů atd.

Z Klatovska.

### 57.

### Blahoslavení pijácké.

(Nápěv 51.)

Blahoslavený sládek,

který první pivo vařil:

ale zlořečená šelma,

který ho první platil.

Sbor:

Sicut erat in principio,

et nunc, et semper,

et in secula seculorum,

amen.

Blahoslavený šenkýř,

který pijákům věří:

ale zlořečená šelma,

který jim pěnou měří!

Sicnt erat in principio atd.

Blahoslavený šenkýř,

který pijákům čeká:

ale zlořečená šelma,

který jim kabáty svléká.

Sicnt erat in principio atd.

Z Chrudimska.

### 58.

### Trojí žalost.

(Nápěv 667.)

Trávo, trávo, trávo zelená!

kdo tě bude trávo žít,

až já budu v hrobě hnít?

trávo, trávo, trávo zelená!

Pivo, pivo, pivo červené!

kdo tě bude pivo pít,

až já budu v hrobě hnít?

pivo, pivo, pivo červené!

Děvče, děvče, děvče rozmilé!

kdo tě bude milovat,

až já budu v hrobě spát?

děvče, děvče, děvče rozmilé!

Z Klatovska. – Srov. Čel. II, 23; Suš. 601: Kol. I, 871.

### 59.

### Pivo věčný nápoj.

(Nápěv 667)

Pivo, pivo! kdo tě bude pít?

kdo tě bude, pivo, pít,

až já budu v hrobě hnít?

pivo, pivo! kdo tě bude pít?

Bratři, bratří! vy budete pít!

kdo je ale bude pít,

až i vy budete hnít?

bratří, bratří! kdo je bude pít?

Pak je budou naši kluci pít:

ti zas budou kluky mít,

ti též budou pivo pit:

pivo, ty se věčně budeš pít!

Z Berounska.

### 60.

### Pijácká.

(Nápěv 513.)

Píme, bratří, píme pivo,

voda ať si teče mimo:

vodou my se umejeme

a piva se napijeme.

Co před námi živi byli,

taky rádi pivo pili;

a co po nás budou žiti,

taky budou pivo píti.

Z Chrudimska. – Srov. Suš. 651.

### 61.

### Pobídka.

(Nápěv 449.)

Napí se, bratříčku, napí se,

však on to pan šenkýř napíše;

napí se, bratříčku, napí,

dokud tě tatíček šatí:

až on tě přestane šatit,

sotva se budeš moct napít;

napí se, bratříčku, napí se,

však on to pan šenkýř napíše!

Z Bydžovska.

### 62.

### Opilec.

(Nápěv 78)

Nic nedělá, pořád pije,

domů přijde, ženu bije.

Ženu bije, děti taky,

budou na něj naříkati!

Z Berounska.

### 63.

### Syn opilec.

(Nápěv 13)

Ach synu, synu! co pak ty děláš?

jen pořád piješ a na nic nedbáš;

jakej to bude z tebe hospodář!

Z Bydžovska.

### 64.

### Dvojí rada.

(Nápěv 229.)

Kamaráde! nepí,

chalupa ti letí,

zabije ti ženu,

zůstanou ti děti:

neohod tam, nepí ho,

toho piva hořkýho!

„Kamaráde! jen pí,

ať chalupa letí;

veme-li čert ženu,

veme taky děti:

pojď jen tam, dej si ho,

toho piva hořkýho!“

Z Táborska. – Srov. Suš. 650.

### 65.

### Opilec.

(Nápěv 145.)

Inu! děj se vůle boží,

já už nic nedbám!

prodám ženu, prodám děti,

peníze dám na propití:

inu! děj se vůle boží,

já už nic nedbám!

Z Rychnovska. – Jič. Zpěv. str– 384.

### 66.

### Na rozchodnou.

(Nápěv 718.)

V dobrém jsme se sešli,

v dobrém se rozejdem:

nežli se rozejdem,

ještě se napijem,

s pánem Bohem půjdem.

S pánem Bohem půjdem,

zpomínat si budem:

dobře jsme se měli,

rádi nás viděli,

po druhé zas přijdem.

Podruhé zas přijdem,

déle tu pobudem:

ty lásko bratrská,

a ne farizejská,

zůstaň s námi, amen.

Zůstaň s námi, amen! 1)

hlásat nepřestáném,

že Bůh náš láska jest,

jemuž bud chvála, čest

věčně věkův, amen!

Z Čáslavska.

1) Zůstaň s námi, amen!

zpívat nepřestanem,

dokud Pán nebeský

v slávě jazyk český

zachová nám, amen!

Z Domažlicka. – Srov. Jič. Zpěv. str. 386; Suš. 625.

### 67.

### Sirotci.

(Nápěv 9.)

Och my ubozí sirotci!

my pijem, my pijem,

my pijem, my pijem,

my pijem ve dne i v noci.

Kdyby to pivíčko skonalo,

coby nás, coby nás,

coby nás, coby nás,

coby nás sirotků zůstalo!

Pivo svůj obyčej mívá,

že z moudrých nemoudrých,

z nemoudrých že moudrých,

že z moudrých bláznů nadělá.

Dva ho vedou za ramena,

aby ne-, aby ne-,

aby ne-, aby ne-,

aby nekop do kamena.

Třetí mu nohy srovnává,

tu pravou přes levou,

tu levou přes pravou,

nohu přes nohu přendává.

Kaluže jako dláždění,

sloupům – pům – pům,

pům – pům – sloupům,

sloupům dává pozdravení.

Lidi koukají z oken ven,

myslejí, myslejí,

myslejí, myslejí,

myslejí, že jdou s nedvědem:

a oni s kmotrem Matějem!

Z Čáslavska. – Srov. Suš. 648, 653.

### 68.

### Na rozloučenou.

(Nápěv 302.)

Mějte se tu dobře,

kamarádi z mokré čtvrti,

mějte se tu dobře

pospolu:

my si dáme zahrát,

kamarádi z mokré čtvrti,

my si dáme zahrát

nahoru!

Z Prachenska. – Srov. str. 359 pís. 10.

### 69.

### Hravé nohy.

(Nápěv 345.)

Honzíčku, holečku!

komu hrajú, komu,

ako nám, nožičky,

dyž dem spolu domů.

Z Domažlicka.

### 70.

### Sáně.

(Nápěv 686.)

Sáně nám jdou šnejdrem,

že my domů nejdem:

od soboty do soboty,

bude brzo tejden.

Z Prachenska.

### 71.

### Chůze z krčmy.

(Nápěv 822.)

Až já půjdu z krčmy,

moje ženo, mlč mi!

až já půjdu opilej,

ty mne, ženo, podpírej.

Z Budějovicka. – Srov. Kol. II, 93.

### 72.

### Martin s muzikou.

(Nápěv 693.)

Už ho vedou Martina,

kapsa se mu ztenčila:

hrajte mu, trubte mu,

muzikáři, marš,

aby měl Martinek

před ženou kuráž!

Už ho vedou přes zahradu,

jeden napřed, druhej zadu:

hrajte mu, trubte mu,

muzikáři, marš,

aby měl Martinek

před ženou kuráž!

Z Čáslavska. – Srov. Jič. Zpěv. str. 384.

(Nápěv 17.)

Už ho vedou, Martina,

kapsa se mu ztenčila:

co pak řekne jeho žena,

stará Mařena?

Z Chrudimska.

### 73.

### Manželský úmysl.

(Nápěv 490.)

Jest-li mně má žena

něco řekne,

já jí dám přes hubu,

jen to flekne.

Z Prachenska.

### 74.

### Veliká známost.

(Nápěv 83.)

Což pak mne, má ženo,

neznáš, neznáš?

vždyť jsem já z Podmoklé

bednář, bednář.

Pobíjím na pivo 1)

sudy, sudy,

znají mne šenkýři

všudy, všudy.

Z Chrudimska.– Srov. Čel. I, 222; Suš. 291; Žeg. P. 188; Vojć. II, 265.

1) Udělám já tobě

víka, víka, budeš

moct přikrejvat

mlíka, mlíka.

### 75.

### Bublavé ženě.

(Nápěv 207.)

Nebublej, ženuško,

koupím ti mlejn:

budeš-li bublati,

dám ho jinejm!

Z Prachenska.

### 76.

### Napomenutí.

(Nápěv 473.)

Nebublej, ženo má,

na šaty ti koupím;

budeš-li bublati,

krk tobě zakroutím!

Z Prachenska.

### 77.

### Smutné vítání.

(Nápěv 23.)

Když jsem šel z hospody domu,

to o půl noci,

neměl jsem já pražádný strach

s té tmavé noci;

když jsem já přišel domů,

klepal jsem na svou ženu:

„Otevři mně má ženuško,

já už jdu domů.“

Tu mne začls má ženuška

smutně vítati,

mou paruku kopuletou

s hlavy škubati,

a to bylo vítání

do božího svítání,

tu jsem dostal od své ženy

trpké snídaní.

Smutně zpomínal jsem sobě

na pana sládka,

že ho někdy porodila

neštastná matka;

on dobré pivo vaří,

kapsa nehospodsří:

teď jsem dostal za pokutu –

musím drát peří.

Z Klatovska.

### 78.

### Muž pijan.

Co pak se to se mnou děje,

žádný mi nic nepřeje;

prstem na mne ukazují,

za ochlastu mne mají:

tak jako bych hoden nebyl,

abych trochu vesel pobyl,

a své peníze propil!

Kdybych třebas dukát propil,

šenkýřka se nehněvá;

šenkýř se mnou se nevadí,

pivička mi nalívá:

tak jako bych hoden nebyl atd.

Alou, páni muzikanti!

z veselá mi zahrajte;

hrajte, trubte na vše strany,

a mne obveselujte:

tak jako bych atd.

Veselosti plná hlava,

v kapse ani krejcaru;

má-li žena jaké groše,

všechny jí je poberu:

tak jako bych atd.

Šel jsem včera do hospody,

v patách za mnou běžela;

jen jsem si dal holbu piva,

už se do mne pustila:

tak jako bych atd.

Vždycky jenom mně vyčítá –

věřte mi na mou víru –

že mám kabát plný záplat,

kalhoty samou díru:

tak jako bych atd.

Ach, moje zlatá ženuško!

jen se na mě nehněvej,

radši mi ňáké peníze

na pivíčko vydělej:

tak jakobych hoden nebyl,

abych trochu vesel pobyl

a se pivíčka napili

Z Berounska.
