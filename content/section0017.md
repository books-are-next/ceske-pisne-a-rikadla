---
contentType: prose
---

## Helské písně.

Písně a hry Helské, polské „Haiłki“, tak nazvané, zpívaly a provozovaly se v pondělí a v úterý velikonoční po polední po službách božích; nyni však i v jiné prázdné dni jarní se zpívají a hrávají.

  

### 1.

### Héla.

Zpěv dvousborový. Jako tuto první řádek, tak i každý následující se rozšiřuje.

1 sbor. Héla, Héla! paní naše,

žumber, žumber dá;

Héla, Héla! paní naše,

žumber, žumber,

šveděr, šveděr,

tarun, tandará.

2 sbor. Co nám chtěla paní naše?

1 „ Poslala nás pro sekyrku.

2 „ Co s tou sekyrkou dělat budem?

1 „ Budeme s ní dříví sekat.

2 „ Co s tím dřívím dělat budem?

1 „ Budem z něho housle dělat.

2 „ Co s houslema dělat budem?

1 „ Budem na ně pannám hráti.

2 „ Co nám za to panny dají?

Oba sb. S první budem tancovati,

druhá bude postel stláti,

třetí budem milovati.

Z Hradecka. Srov. Zpěv. 1, str. 3: „Hoja! dunďa Hoja!“

### 2.

### Hračka.

(Nápěv 609.)

Stojí hruška v oudolí –

hej! radost má! 1)

na ní hrušky červeny –

hej! hej! karmazínová! 1)

Jsou do poly zeleny

a vod poly červeny.

Vylez na ně, Jeníčku!

natrhej jich trošíčku.

Šel Jeníček, natrhal,

svej panence poslal dar.

„Tu máš, holka, hruštičku,

dej mi za ni ručičku.“

Z Plzeňska. - 1) Jako první, tak i každá další sloha ve zpěvu se rozšiřuje.

### 3.

### Chmel.

Stojí tyčka v prostřed dvoře –

chvála tobě, velký Bože,

Bože v nebesích! 1)

na tej tyčce chmelí roste;

až to chmelí otrháme,

piva z něho navaříme.

Kdo to pivo píti bude?

Vašíček ho píti bude,

až o svatbě míti bude.

Kam mu půjdem pro nevěstu?

Za ty lesy, za ty hory,

k Vitochovům do komory.

V tej komoře bíly lože,

na tom loži panna leží,

zlatý prsten v ruce drží.

Kdo ten prsten nosit bude?

Vašíček ho nosit bude,

až po svatbě míti bude.

Z Chrudimska. – 1) Opětuje se po každém řádku.

### 4.

### Královská panna.

Héla! Héla! helilalou!

V tom královém dvoře,

v té zlaté komoře

lůžko stojí,

na tom zlatém lůžku

panna leží,

na té panně bílá ruka,

na té ruce zlatý prsten,

skrz ten prsten tráva roste:

kdo tu trávu žíti bude,

ten tu pannu míti bude.

Héla! Héla! helilalou!

Z Jičínska.
