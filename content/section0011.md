---
contentType: poetry
---

<section>

## Dětské hry.

Hry dětské dílem jsou výroční, ježto se od starodávna z obyčeje anebo pro svou povahu provozují zvláště v jisté roční doby; dílem pak jsou obecné, totiž takové, které se podlé příležitosti každého času hrávají. Tuto napřed položeny jsou hry obecné, chlapecké, dívčí a společné, ostatní pak výroční nalézají se na svém místě mezi písněmi a říkadly výročními, roztříděny jsouce v podletní, letní, v podzimní a zimní. Ostatně budiž připomenuto, že v tuto sbírku jen takové hry jsou pojaty, které mají svá jistá říkadla anebo písně; jiné pak, jako hra na mžik, na honěnou, hry míčem a jiné z prosta tělocvičné, tuto z úmysla se pomíjejí.

### a) Chlapecké.

#### 1. 

#### Botky šíti.

Dítě točí prstem jedné ručky okolo prstu ručky druhé, na spůsob mlýnku, při tom zpívajíc:

Šiju boty

do roboty;

nemám chleba

ani sejra,

všecko mně to

kočka snědla –

šc!

Při zvuku „šc“ roztáhne obě ručky, jako když švec vytahuje dratev.

Z Berounska.

#### 2. 

#### Na mužíčka.

Dítě jedno sedne si na zem a ostatní běhají kolem něho, tak blízko, co by jich mohlo rukou dosáhnouti, volajíce:

Mužíčku! Mužíčku!

strhni mě do potůčku!

Koho sedící dítě chytí a k sobě strhne, stane se místo něho Mužíčkem, šednouc na jeho místo, a hra se opětuje.

Místem tu hru hrají také v ten spůsob, že; děti okolo Mužíčka běhají dotud, až je všecky schytá a k sobě posadí, a teprv poslední jich stává se Mužíčkem.

Z Klatovska.

#### 3.

#### Kdo s koho?

Dva chlapci postavíce se naproti sobě, říkají takto:

První: Dej mi, dej mi hrách!

Druhý: Já ho nemám.

První: Já tě posekám.

Druhý: Já se nedám.

Nyní počnou vší silou jeden druhému v obličej foukati: kdo první ustoupí, prohrál.

Z Bydžovska.

#### 4. 

#### Na trh.

Kupec: Zač ty voly?

Prodavač: Za sto tolarů.

Kupec: Co mi slevíte?

Prodavač: Ani krejcaru.

Kupec: Nic?

Prodavač: Nic.

Kupec: Ani krejcaru?

Prodavač: Ani krejcaru.

Oba: Ani krejcaru! Při každé otázce i při každé odpovědi plácne jeden druhému dlaní na dlaň, a naposledy třese jeden druhému rukou, oba přitom poskakujíce.

#### 5. 

#### Na koně.

Chlapci postaví se kolem, jeden od druhého asi na krok vzdáli, každý jich poznamenaje místo své bud kamenem anebo důlkem, a jeden chlapec jest u prostřed kola. Tento v kole chlapec přistoupí k některému z nich a řekne:

Zač ten kůň?

Otázaný chlapec odpoví:

Za kus chleba,

za kus sýra,

za kočičí snídaní!

Po té opustě tázaný místo své, běží vůkol ostatních, a ten z kola chlapec vyběhne za ním, ale běží v stranu protější též vůkol ostatních: běží-li totiž tázaný v právo, běží druhý v levo, a naopak, běží-li první v levo, běží druhý v právo. Který z nich dříve oběhne kolem, postaví se na prázdné místo tázaného chlapce, a druhý musí do kola. Potom táže se ten v kole opět druhého:

Zač ten kůň?

a tak dále se hraje, dokud libo.

#### 6.

#### Na klobásu,

jinak také „na jelito“ a „na tintidlo“.

Chlapci postaví se do kolečka těsně jeden podlé druhého, do vnitř obličejem, každý maje ruce za zády přeložené křížem. Žádný jich nesmí se ohlednouti. Jeden chodí okolo nich, drže v ruce šátek, na spůsob jelita nebo klobásy ztuha stočený, a říká takto:

Tintěrovo jelito

kroupama je nabito:

komu já chci sám,

tomu já je dám.

Anebo:

Chodím, chodím, nepovím,

za koho to položím:

za Žida rabína

z Novýho Kolína;

rabín leze za basu,

tahá z kapsy klobásu.

Anebo také:

Nesu, nesu, nepovím,

za koho to položím:

za pana Papše;

Papeš leze nahoru,

tahá babu za nohu.

A ty babo! vstávej,

snídaní nám dávej,

mastné buchty, mastný hrách –

pastýř pase na drahách.

Při posledním slově vloží některému tomu chlapci dle své libosti klobásu do ruky a dá se na útěk. Chlapec pustí se s klobásou za ním a dostihne-li ho, tluče jej, dokud tento nevklouzne na prázdné místo, které po honícím zůstalo v kruhu ostatních. Po té chodí chlapec, který má nyní v ruce klobásu, zase kolem a hra se opakuje.

První říkadlo s Berounska, druhé z Čáslavská, třetí z Klatovska.

#### 7.

#### Na řemesla.

Hráči vyvolí počítáním dva ze sebe za tovaryše. Ostatní jsou mistři a vyvolí ze sebe jednoho za staršího mistra, jenž za ně mluví. Tovaryši umluví se za dveřmi anebo jinak po straně o nějaké řemeslo neb zaměstnáni, které chtějí provozovati, a potom přijdouce před mistry říkají:

My ubozí vandrovníci,

vandrujeme ve dne v noci:

páni mistři, dejte práci!

Starší mistr se otáže:

Jakého jste řemesla?

Tovaryši: Naše řemeslo.. Tu jmenují první písmeno svého umluveného řemesla, ku př. kdyby se byli o bednářství snesli, řeknou „B“.

Mistr: Ukažte své řemeslo.

Nyní počnou tovaryši mlčky, každý jinými posunky, řemeslo své nápodobiti. Mistři uradí se vespolek, jaké by to bylo řemeslo, a starší mistr jménem jich to oznámí. Při volení řemesla hledí tovaryši hlavně k tomu, aby ho mistři hned neuhodli. Neuhodnou-li do třetice, anebo jest-li že se příliš dlouho rozmýšlejí, řeknou tovaryši:

Našeho řemesla dost:

dejte za vyučenou!

Na to jim řemeslo vyjeví. Poddají-li se mistři, tehdy vezmou tovaryše mezi sebe, a dva jiní jdou zase co tovaryši ven o jiné řemeslo se uradit. Pakli mistři to řemeslo uhodli, anebo nechtějí-li dáli za vyučenou, proto že tovaryši v něčem pochybili, ku př. když nepravými posunky ukazovali řemeslo své, tehdy musejí tovaryši odstoupiti a s jiným řemeslem zase přijití.

Z Bydžovska.

#### 8.

#### Na krále.

Z rovné, hladké, asi na malík tenké hůlky vrbové, lískové a p. uříznou sobě dva stejné, na dva coule dlouhé špalíčky, a potom po délce rozštípnou je na půly. Toto jsou čtyry losy, každý maje dvě strany: jednu bílou rovnou, a druhou černou okrouhlou. Hráč vezme ty čtyry losy do ruky, zamíchá je a hodí na zem. Nyní se bledí, kterak padly: leží-li všecky čtyry losy bílou stranou na vrch, je ten hazeč králem; leží-li všecky čtyry Černou stranou t. korou na vrch, je ten hazeč biřicem; a leží-li rozličně, dílem bílou, dílem černou stranou zhůru, slově ten hazeč zlodějem, a biřic mu vysází stočeným šátkem (klobásou) na ruku tolik ran, kolik mu padlo černých losů; prvé však ustanoví král, má-li zloděj dostati rány „hrdinské, co čert jimi skály láme“, t. ze vší síly, anebo „mastné“ t..tvrdé, anebo jen „větrové“ t. lehké. Losy házejí jen zlodějové, střídajíce se, a (o tak dlouho, dokud některý krále nebo biřice nesvrhne a na jeho místo nevstoupí. Svržený biřic dá svému nástupci „mastnou“, aby zastával dobře svou povinnost, ale svržený král jen prostě ustoupí svému nástupci.

Hra tato po celých Čechách i na Moravě známa jest, jen že někde místo čtyr užívají dvou toliko losův, a Že místo krále, biřice a zloděje někde jmenují císaře neb generála, kaprála a sprostého. Kde se jen dvou losův užívá, ustanovuje král neb císař, kolik po každé také ran se dáti má. Hra to prastará: Němci v okolí Prešpurském i jinde v Uhřích ji nazývají „das rebeln“, kteréžto slovo pochází ze staroslovanského „grěb“, hřeb, nyní „los“; tudíž „rebeln“ tolik co „losování“; ano již Tacitus (Geru?. 10) hru tuto vypisuje, nazývaje ji „sortium consuetudo simplex“ t. prosté losování.

Z her výročních náležejí mezi chlapecké: Jarní a) na nebe a na peklo; letní: b) na krále, c) na zlatou bránu, d) jiná na zlatou bránu, e) na barvy, f) na Hastrmana, g) na straku; podzimní: h) na kokse a i) na umrlého Žida.

### b) Dívčí.

#### 9.

#### Syreček.

Malé děvčátko točí se na jednom místě do kolečka na spůsob šamrhy a při tom říká:

Naše paňmáma povídala,

že pantátovi udělala

sýreček!

Při slově „syreček“ rychle sedne bobečkem, tak že se jí suknička dokola větrem nadme.

Ve Srěmě děvčátka při této hře říkají: „Člja mati vetju pitu mesi? tt ží maminka dělá větší koláč? (Vuk posl. 346.)

#### 10.

#### Myší tanec.

Malá děvčata vezmou se za ruce kolem a točíce se zpívají: 5

Tancujte myši,

kde kerá slyší.

</section>

<section>

Kerá je hluchá,

ať neposlucha.

</section>

<section>

Kerá je chromá,

ať sedí doma.

Z Berounska.

#### 11.

#### Na chléb.

Jedno z nejstarších děvčátek jest hospodyní, jedno děvečkou, a ostatní jsou bochníčky. Děvčátka, které jsou bochníčky, sednou si na bobeček, jedno podlé druhého, rovným řádkem. Hospodyně přijde k prvnímu, vezme hlavu jeho do dlaní a hází jí z ruky do ruky, říkajíc přitom takto:

Mísím, mísím boží dárek,

až pomísím, budu válet,

až poválím, budu píct,

až upeču, budu jíst.

Na to přitlačí děvčeti hlavu k zemi, „aby bochníček kynul“. Tak to dělá všem po pořádku. Když pomísila, přijde se podívat, jest-li vy-kynuto, totiž mají-li děvčátka hlavy zase zhůru. Potom vezmou se paní s děvečkou za ruce a vykynulý bochníček se jim přes ně přeloží, načež jej odnesou do pekárny. A tak všecky bochníčky jeden po druhém odnášejí a v pekárně zase tak rovným řádkem posadí. Za chvilku jde se pani podívat, jest-li chléb upečen; zaklepá mu totiž na záda, řkouc: „Ještě není dost!“ – „Už je dosti“ Upečený chléb se potom „vysazuje“, t. vezme se zase tak přes ruce, jako prvé, a nosí se do komory.

Z Berounska.

#### 12.

#### Na Ančičku.

Napřed vyvolí děvčata ze sebe Ančičku a hledačku. Ostatní děvčata vezmonce se za ruce udělají kolo, však tak, aby do kola zády obráceny byly. Ančička schová se do kola, a hledačka ji hledajíc táže se jednoho děvčete:

Kmotra, neviděla jste mou Ančičku? – Kmotra odpoví: „Neviděla; co pak vám udělala?“

Rozsypala krupičku,

zlámala mi jehličku:

až mi přijde domů,

naklepám ji hlavičku!

Zatím Ančička, sedíc na bobečku, za kmotrou se schovává. Na to jde hledačka k vedlejší kmotře, a potom ke třetí a tak dál až do poslední, a každé se táže tak, jako první kmotry, a každá jí také tak odpoví; mezi tím Ančička vždy se schovává za tou, s kterou hledačka právě mluví. Když pak hledačka přijde k poslednímu děvčeti, řkouc: Kmotra, neviděla jste mou Anticko? odpoví tato kmotra: „Viděla.“

Kde pak jste ji viděla?

„V zahrádce.“

Na to kmotry pustí hledačku do zahrádky, totiž do kola, zdvihnouce ruce zhůru, tak aby se mohlo probíhali. Ančička utíká z kola ven, okolo kmoter a zas do kola atd., a hledačka neustále za ni, až ji chytí. Potom jí klepá prstem na hlavu, řkouc:

Proč jsi mi rozsypala krupičku?

proč jsi mi zlámala jehličku?

za to ti nyní naklepám hlavičku!

Potom opět jiné dvě jsou Ančičkou a hledačkou, a hra se počne znova.

#### 13.

#### Na paní tetu.

Jedno děvče jest babičkou, ostatní jsou její vnučky. Babička sedí, majíc v ruce hůlku místo berličky. Vnučky přijdou k ní, prosíce: Babičko, babičko! odpusťte nás k muzice.

Babička: „Neodpustím, dokud ne-podojíte krav.“ Aneb nějakou jinou práci domácí jim uloží po své libosti. Vnučky dělají, jakoby dojily, aneb tu jinou práci vykonávaly, a potom přijdou zase: Babičko, už jsme podojily, teď nás odpusťte. – Babička: „Jděte si, ale v deset hodin a  jste zase doma.“

Děvčátka poodběhnou stranou a tancuji. Za chvilku babička troubí hodiny: hút! – hút! – hiít– a t. d. až do desíti, neb kolik ustanovila; ale děvčátka nedbajíce na to, tancují pořád, a když mají tance dost, přijdou samy.

Babička: Kde jste tak dlouho byly?

Vnučky: U paní tety.

Babička: Co jste tam ďály?

Vnučky: Skládaly metly.

Babička: Co jste za to dostaly?

Vnučky: Buchtičku s mákem.

Babička: Co jste mně nechaly?

Vnučky: Pykslu s tabákem.

Na to se vnučky rozutíkají a babička běží s berličkou za nimi. Kterou dohoní a uhodí, musí y další hře místo ní býti babičkou.

Z Hradecka.

#### 14.

#### Na trnky.

Dvě děvčata postaví se podlé sebe a vezmouce se za ruce křížem, t. pravou rukou za pravou a levou za levou, takto zpívají:

Pojďte, holky, do voborky,

chlapci půjdou s námi;

půjdeme se podívati,

jsou-li trnky zralý:

nejsou zralý, jsou kysely,

půjdem na ně až v neděli.

Zároveň poskakují při prvním a druhém řádku té písně ku předu, při třetím a Čtvrtém řádku pak zase na zad. Na to stanouce, pustí se, a první děvče samo zpívajíc: „nejsou zralý“, tleskne druhému pravou dlaní v dlaň, načež druhé odpovídajíc: „jsou kysely“, opět prvnímu v dlaň dlaní tleskne. Potom opět se vezmou křížem za ruce a zpívajíce spolu poslední řádek: „půjdem na ně až v neděli“, otočí se přitom do půl kola, tak aby první děvče stálo na místě druhého, a toto na místě prvního. Pak opět druhé děvče tle-sknouc prvnímu v dlaň, zpívá opakujíc: „nejsou zralý“, a první taktéž odpovídá: „jsou kysely“; načež zároveň zpívajíce: „půjdem na ně až v neděli“, opět se přitom do půl kola otočí. Hru tuto opakují, dokud jim libo.

Jest-li více děvčat pohromadě, postaví se po dvou, všecky jedním řadem, i hrají a zpívají zároveň.

Z Berounska.

Z her výročních přičísti tuto náleží k dívčím: jarní: a) na Heličku, b) jiná na Heličku, c) na Hřímbabu; letní: d) na královnu, e) na husičky, f) na Hastrmana; podzimní: g) na kmotru Lidku; zimní: h) na přástvu, i) na prsten, k) na pantoflíček a 1) na Kuca-babu.

### c) Společné.

#### 15.

#### Na křepelku.

Na křepelku hrávají chlapci s děvčaty společně; jedněch bývá tolik jako drahých. Napřed vyvolí se děvče jedno, aby hru počalo. Děvče vystoupí na prostranné místo a pomalu se točíc zpívá:

Sil Petr proso a pšenici,

vyvorali jsme tam křepelici;

křepelici máme,

křepela nemáme:

málo nás, málo nás,

pojďte jeden mezi nás.

Na to chlapec jeden přiskočí, vezme děvčátko za ruce, a oba spolu se točíce zpívají:

Sil Petr proso a pšenici,

vyvorali jsme tam křepelici;

křepelici máme,

křepela nemáme:

málo nás, málo nás,

pojďte jedna mezi nás.

Nyní opět jedno děvče k nim se připojí, a tím spůsobem dále, chlapec a děvče střídavě, až se všickni dostanou do kola. Když pak jest kolo plné, změní se konec písně té takto: Mnoho nás, mnoho nás, jedna musí pryč od nás; a když jedno děvče odstoupilo, zpívá se podruhé na konci:

jeden musí pryč od nás; a tak dále jeden po druhém zase střídavě odstupují, až na posledy chlapec jeden sám zůstane.

Ostatně často také „na křepelku“ sama toliko děvčata hrávají.

Z Berounska

#### 16.

#### Na koukol.

Chlapci a děvčata vezmouce se za ruce udělají kolo, a chlapec jeden, počítáním zvolený, do něho vstoupí. Kolo počne se točiti, zpívajíc:

Ptáček skáče po ulici,

vybírá sobě pšenici.

Chlapec v kole odpoví na to zpěvem:

A já stojím v kole,

vybírám koukole.

Na to kolo stane a chlapec vy-bera sobě z něho dívku, třikráte s ní v kole potancuje; potom ji v kole zůstaví a sám se vmísí mezi ostatní. Kolo počne se opět točiti, zpívajíc jako prvé:

Ptáček skáče po ulici atd.

a dívka v kole též odpoví jako prvé:

A já stojím v kole atd.

načež opět vyvolí sobě k tanci chlapce. A tak se hraje pořád, pokud libo.

Z Čáslavska.

#### 17.

#### Šáteček.

Chlapci a děvčata držíce se za ruce, točí se okolo děvčete, ježto u prostřed kola stojíc, šátečkem v ruce kývá podlé písně následující, kterou všickni společně zpívají: (Nápěv 289.) Nám šáteček, mám, komu já ho dám? nedám já ho žádnému, nežli mému milému, koho ráda mám.

Na to zůstane kolo stati a děvče v něm stojící prostře svůj šáteček před některým chlapcem; chlapec na něj klekne a děvče ho na čelo políbí. Potom chlapec vstane a s děvčetem v kole potancuje, načež oba mezi ostatní se vřadí. Zatím jiné děvče vstoupí do kola a bra se opakuje.

Z Bydžovska.

Z her výročních jsou společné: jarní: a) Žalman; podzimní: b) na vlka jedna i druhá, a umní: d) na Kuca-babu.

</section>
