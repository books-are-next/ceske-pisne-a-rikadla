---
contentType: poetry
---

<section>

## b) Smíšené žertovné a satyrické.

### 79.

### Důvěra.

(Nápěv 416.)

Hejdumdá! hejdumdál

však nás pán Bůh nezandá:

zandá-li nás do bláta,

on nás zase vydrápá;

hejdumdál hejdumdá!

však nás pán Bůh nezandá.

Hejdumdá! hejdumdá!

však nás pán Bůh nezandá:

zandá-li nás do louže,

on nám zase pomůže;

hejdumdá! hejdamdá!

však nás pán Bůh nezandá.

Z Berounska.

### 80.

### Český Diogenes.

(Nápěv 52.)

Blaze tomu, kdo nic nemá:

nestará se, kam co schová.

Směle lehne, směle vstane,

žádnej mu nic neukradne.

Z Plzeňska.

### 81.

### Starost.

(Nápěv 52, 78.)

Nedej, Bože! abych stonal,

kdož pak by mně posluhoval?

Kdož pak jinej, než má milá,

má Andulka roztomilá.

Nedej, Bože! abych umřel,

než zaplatím, co jsem dlužen.

Nejsem dlužen než dvá česká,

to zaplatí holka hezká.

Co zaplatí grošíčkama,

já oplatím hubičkama.

Z Bydžovska. – Srov, Čel. III, 74; Suš. 504.

### 82.

### Kabát.

(Nápěv 625.)

Mám kabát, mám,

ale bez rukávů:

dá-li pán Bůh zdraví,

budou i rukávy.

Z Bydžovska.

### 83.

### Pantalony.

(Nápěv 344.)

Já mám novy pantalony,

táta mi je koupil,

abych chodil za děvčaty,

pěkné se v nich kroutil.

Z Rakovnicka.

### 84.

### Syn chalupníkův.

(Nápěv 162.)

Kdybych já byl sedláků syn,

což bych já se hezky nosil:

ale že jsem chalupníků,

nosím kabát bez knoflíků.

Z Prachenska. – Srov. Čel. III, 57.

### 85.

### Planta.

(Nápěv 564.)

Dávali mně za mou plantu

čtyry libry diamantů,

já ji přeci nechtěl dát:

lepší planta než kabát.

V plantě vyspím se na peci,

a ona je hezká přeci;

kabát musím pucovat:

proto plantu nechci dát.

Z Rakovnicka.

### 86.

### Dobra správa.

(Nápěv 584.)

Roztrhaný kalhoty,

vítr do nich fouká;

budu si je zašívat:

pavouk niti souká!

Z Prachenska.

### 87.

### Starost.

(Nápěv 435.)

Všickni se starají

o moji chudobu:

a já se nestarám,

chvála pánu Bohu!

Z Prachenska.

### 88.

### Kde dobře.

(Nápěv 448.)

Nikomu tak dobře není,

jako je těm v pekle:

dříví nikdy nekupujou,

a sedají v teple.

Z Hradecka. – Srov. Suš. 649.

### 89.

### Bohatý chlapík.

(Nápěv 270, 695.)

Já mám v Praze koupenej dům,

jen že nevím, kterej je můj,

císař pán má k němu klíče;

je v něm peněz na tisíce!

Přídavek pozdější:

Kdyby mně ty klíče pučil,

což bych já se pilně učil:

čisti, psáti, počítati,

hezké holky milovali.

Z Bydžovska.

### 90.

### Tužba chudého.

(Nápěv 150.)

Kdybych já měl, co bych já chtěl,

co by se mně líbilo:

hezké děvče – domek v městě –

což by mne to těšilo!

Z Berounska.

### 91.

### Pozdravení.

(Nápěv 448.)

Pochválen buď Ježíš Kristus! –

„Až na věky, amen.“ –

Kdybych já měl hodně peněz,

byl bych velkým pánem!

Z Rakovnicka.

### 92.

### Ztráta.

(Nápěv 793.)

Mikuláš ztratil plást,

Mikuláška sukni:

hledali, nenašli,

byli oba smutní.

Z Prachenska. - Srov. str. 7.

### 93.

### Hoch s Vorlíka.

(Nápěv 167.)

Já jsem z Vorlíka,

mám tam tatíka,

matku taky, sestru taky,

bratra zedníka.

Z Prachenska.

### 94.

### Poctivých rodičů syn.

(Nápěv 166.)

Já jsem z Roudnice,

já mám tam rodiče,

já jsem poctivejch

rodičů syn:

mám tátu řezníka,

je šelma veliká;

já jsem poctivejch

rodičů syn.

Já jsem z Roudnice,

já mám tam rodiče,

já jsem poctivejch

rodičů syn:

má máma Voršila

na faře sloužila;

já jsem poctivejch

rodičů syn.

Já jsem z Roudnice,

já mám tam rodiče,

já jsem poctivejch

rodičů syn:

mám kmotra rychtáře,

ten mi to dokáže;

já jsem poctivejch

rodičů syn

Z Litoměřicka

### 95.

### Veliká krádež.

(Nápěv 50.)

Na lom svělé nic dobrého:

okrad chudej potřebného.

Udělal mu škodu ráznou:

uřezal mu kapsu prázdnou

A v tý kapse byla švestka,

a v tý švestce byla pecka.

A v tý pecce bylo jádro:

tu to máme, kmotře Vávro!

Z Hradecka. – Srov. Suš. 686.

### 96.

### Popnosti.

(Nápěv 50.)

Beznohej na hrušku leze,

že si ráčata vybéře.

Bezrukej tam na něj hází,

trefí-li ho, že ho srazí.

Němej po cestě si brouká,

bluchej v trní ho poslouchá.

Umrlej přes cestu běží,

slepej do očí mu měří.

Z Hradecka. – Srov. Suš. 686.

### 97.

### Babí čáry.

(Nápěv 50.)

Stará baba čarovala,

z ječmena kroupy dělala.

A z prosa dělala jáhly:

to byly ty její čáry!

Z Hradecka.

### 98.

### Kosa.

(Nápěv 741.)

Když jsem šel okolo

trní zeleného,

vyskočila na mé

koza z trní;

koza vyskočila

a mne poděsila,

že jsem byl od toho

celý bledý.

Z Prachenska.

### 99.

### Pes.

(Nápěv 558.)

Náš pes, náš pes

zlámal ocas:

pro svoji dobrotu

strčil bo do plotu;

náš pes, náš pes

zlámal ocas.

Z Rakovnicka.

### 100.

### Jistá pravda.

(Nápěv 314.)

Kočka leze dírou,

pes oknem:

nebude-li pršet,

nezmoknem.

Z Bydžovska.

### 101.

### Kocourek.

(Nápěv 430.)

Náš kocourek zlámat nohu,

nepřišel nám tejden domů:

byl hezkej strakatej,

měl ocásek uťatej.

Z Prachenska.

### 102.

### Mrňavá kočička.

(Nápěv 88.)

Naše kočička mrňavá

chytila ptáčka strnada.

A naše ještě mrnější

chytila ptáčka – půl myši.

Ukousla jemu křidýlka,

jak pak bude živ chudinka?

Ukousla jemu ocásek,

jak pak bude živ chudáček?

Z Klatovska.

### 103.

### Kočičina.

(Nápěv 647.)

Tázala se kočka kočky,

má-li kocour pazoury?

„Jak jsi stará, tak jsi hloupá:

jak by lízal do doury?“

Tázala se kočka kočky,

má-li kocour koťata?

„Jak jsi stará, tak jsi hloupá:

vždyť je to náš pantáta!“

Z Berounska.

### 104.

### Kocour.

(Nápěv 431.)

Náš kocour strakatej

má ocas uťatej,

uťa – uťa – uťa – uťa -

uťa – uťa – uťatej.

Z Prachenska.

### 105.

### Moucha.

(Nápěv 164.)

Sedla moucha

na pavouka:

pavouk se rozzlobil

a mouchu rozdrobil –

moucha hloupá!

Z Prachenska.

### 106.

### Porada.

(Nápěv 381.)

Kudy bysi, Janku, vyšel,

kdyby na tě tvůj pán přišel?

„Udělal bych z okna dvéře,

nečekal bych, až otevře.“

Z Berounska.

### 107.

### Rozmluva.

(Nápěv 631.)

Kam pak pojdeš, Jiříku?

„Do hospody, tatíku!“

Máš peníze, Jiříku?

„Ani grešli, tatíku!“

Zůstaň doma, Jiříku!

„Pojdte taky, tatíku!“

Z Prachenska.

### 108.

### Houby.

(Nápěv 267.)

Táta náš šel na houby,

jest-li on tam zabloudí!

„Nezabloudí, tešte se,

on vám houby přinese.“

Z Plzeňska.

### 109.

### Nečas.

(Nápěv 793.)

Nechoď tam, prší tam,

je tam velký bláto;

upadneš, nevstaneš,

budeš volat „Táto!“

Z Klatovska.

### 110.

### Bláto.

Hop, táto! přes bláto.

„Mlč, kluku,

stříká to!“

Z Berounska.

### 111.

### Nečas.

(Nápěv 785.)

Zima byla, vítr foukal,

náš tatíček z okna koukal:

nekoukejte z okna, tatíčku,

vítr vám profouká hlavičku.

Z Berounska.

### 112.

### Tatíček.

(Nápěv 622.)

Nynčko jste, tatíčku, náš:

jak pak jste chodíval,

jak jste se točíval,

dokud jste nebejval náš?

Z Prachenska. – Srov. Čel. III, 54.

### 113.

### Stařeček.

(Nápěv 646.)

Tatíčku starej náš!

šepou hlavu máš:

dokud ty jsi mezi námi,

dotud ještě dobře s námi,

tatíčku starej náš!

Tatíčku starej náš!

ať se nám zachováš:

dokud živa tvoje hlava,

bude dobrá naše správa,

tatíčku starej náš!

Z Bydžovska. – Srov. Čel. I, 220; Suš. 505.

### 114.

### Stařeček.

(Nápěv 365.)

Mám šepou, mám šepou,

mám šepou hlavu;

mám šepou, mám šepou,

mám šepou bradu:

hlavu od starostí,

bradu od šelmovstvi;

mám šepou, mám šepou,

mám šepou hlavu.

Z Čáslavska.

### 115.

### Milosrdný tatíček.

(Nápěv 613.)

Náš tatíček nebožtiček,

dej mu pán Bůh království:

on pomáhal starým pannám

leckdys k ňáký radosti.

Náš tatíček neboztíček,

dej mu pán Bůh nebesa:

on vozíval starý panny

na trakaři do lesa.

Z Hradecka.

### 116.

### Samá Manda.

(Nápěv 22.)

Ale pane Bože! to je Švanda, je tu v našem domě samá Manda:

bába Manda,

máma Manda,

dcera Manda,

děvka Manda,

i ta podrnhyně taky Manda!

Z Táborska.

### 117.

### Babka.

(Nápěv 511.)

Pepíku, Pepíku!

co pak dělá babka?

„Sedí na pekelci,

strouhá sobě jabka.“

Z Bydžovska.

### 118.

### Hejno babic.

(Nápěv 288.)

Když jsem šel dnes tejden

do Drahoslavic,

potkal jsem na cesté

sedumnáct babic:

hej vy babice,

starý krabice!

povězte, kde leží

Drahoslavice?

Z Budějovicka.

### 119.

### Čertova máti.

(Nápěv 149.)

Kolíbala bába čerta

na pařeze vrbovým:

„Hajej, dadej, můj Čertíku!

však já na tě nepovím.“

Z Chrudimska. – Srov. Suš. 610.

### 120.

### Pravá příčina.

(Nápěv 751.)

Vždycky jsou se Hajdaláci

pili,

proč by Hajdalačky zuby

tratily?

Pověděla stará bába

penzlíkem:

že prej o ně tuze melou

jazykem.

Z Hradecka. – Srov. Suš. 612.

### 121.

### Hajdaláci.

Hajdaláci na vrchu

táhali se o mrchu;

nemohli ji vytáhnout,

musili si připřáhnout:

čtyry kočky, čtyry psy,

dotáhli ji až do vsi,

ha, ha, ha, ha, ha!

Z Hradecka.

### 122.

### Co komu.

(Nápěv 500.)

Pannám fijálky,

mládencům růže,

chudobky vdovám,

kopřivy babám.

Pannám koláčky,

mládencům buchty,

knedlíky vdovám,

brambory babám.

Pannám střevíčky,

mládencům botky,

pantofle vdovám,

bačkory babám.

Pannám ráječek,

mládencům nebe,

očistec vdovám

a peklo babám.

Z Berounska.

### 123.

### Sojka.

(Nápěv 144.)

Chytil táta sojku,

chytila máma taky;

chytil táta,

chytila máma,

chytily všecky děti;

sojka neuletí.

Místo „chytil“ – „chytila“ atd. zpívá se v ostatních slohách:

zabil –

škubal –

pekl –

krájel –

papal táta sojku atd.

Z Čáslavska. – Srov. Olesk. 370.

### 124.

### Losos.

(Nápěv 143.)

Chytili jsme lososa,

chytili jsme ho,

chytili jsme ho,

chytili jsme ho v noci.

Místo „chytili jsme“ zpívá se v ostatních slohách:

zabili jsme

pařili jsme

vařili jsme

smažili jsme 

krájeli jsme

papali jsme lososa atd.

„Z Chrudimska.

### 125.

### Jukel a hrom.

(Nápěv 683.)

Šel Jukel na pivo,

na dobré pivíčko;

šla žena pro Jukla:

„Pojd domů brzičko!“

Jukel nechce domů jít,

že se mu chce ještě pít;

že půjde na pivo,

na dobré pivíčko.

Poslala pro psíka,

aby pes Jukla kous:

pes nechce Jukla kousat,

Jukel nechce domů jít,

že se mu chce ještě pít;

že půjde na pivo,

na dobré pivíčko.

Poslala je pro kej,

aby kej psa mlátil:

kej nechce psa mlátit,

pes nechce Jukla kousat,

Jukel nechce domů jít atd.

Poslala pro oheň,

aby oheň kej pálil:

oheň nechce kej pálit,

kej nechce psa mlátit,

pes nechce Jukla kousat atd.

Poslala pro vodu,

aby oheň hasila:

voda nechce oheň hasit,

oheň nechce kej pálit,

kej nechce psa mlátit atd.

Poslala pro vola,

aby vůl vodu pil:

vůl nechce vodu pít,

voda nechce oheň hasit,

oheň nechce kej pálit atd.

Poslala pro řezníka,

aby řezník vola bil:

řezník nechce vola bít,

vůl nechce vodu pít,

voda nechce oheň hasit atd.

Poslala pro bábu,

aby odčarovala:

bába nechce čarovat,

řezník nechce vola bít,

vůl nechce vodu pít atd.

Poslala pro čerta,

aby čert bábu vzal:

čert nechce bábu brát,

bába nechce čarovat,

řezník nechce vola bít atd.

Poslala pro hroma,

aby hrom čerta tlouk:

hrom začne čerta tlouct,

čert začne bábu brát,

bába začne čarovat,

řeznik začne vola bit,

vůl začne vodu pít,

voda začne oheň hasit,

oheň začne kej pálit,

kej začne psa mlátit,

pes začne Jukla kousat,

Jukel už chce domů jít,

že už se mu nechce pít:

ach to dobré pivo,

to dobré pivíčko!

Z Hradecka. – Srov. Suš. 684; Kol. II, 5 Koryt. I, 64; Meinh. 91, 193.

### 126.

### Devítiletá výsluha.

(Nápěv 273.)

Když jsem já sloužil

to první léto,

vysloužil jsem si

kuřátko za to:

a to kuře krákoře

běhá po dvoře;

má panenka pláče

doma v komoře.

Když jsem já sloužil

to druhé léto,

vysloužil jsem si ,

kachničku za to:

a ta kachna jako machna,

a to kuře krákoře

běhá po dvoře;

má panenka pláče

doma v komoře.

Když jsem já sloužil

to třetí léto,

vysloužil jsem si

husičku za to:

a ta husa chodí bosa,

a ta kachna jako machna atd.

Když jsem já sloužil

to čtvrté léto,

vysloužil jsem si

vepříka za to:

a len vepř jako pepř,

a ta husa chodí bosa atd.

Když jsem já sloužil

to páté léto,

vysloužil jsem si

telátko za to:

a to tele hubou mele,

a ten vepř jako pepř atd.

Když jsem já sloužil

to šesté léto,

vysloužil jsem si

kravičku za to:

a ta kráva mlíko dává

a to tele hubou mele atd.

Když jsem já sloužil

to sedmé léto,

vysloužil jsem si

volečka za to:

a ten vůl jako kůl,

a ta kráva mlíko dává atd.

Když jsem já sloužil

to osmé léto,

vysloužil jsem si

botičky za to:

a ty boty do roboty,

a ten vůl jako kůl atd.

Když jsem já sloužil

poslední léto,

vysloužil jsem si

děvčátko za to:

to děvčátko jak poupátko,

a ty boty do roboty,

a ten vůl jako kůl,

a ta kráva mlíko dává,

a to tele hubou mele,

a ten vepř jako pepř,

a ta husa chodí bosa,

a ta kachna jako machna,

a to kure krákoře

běhá po dvoře:

má panenka stele

postel v komoře.

Z Berounska. – Srov. Suš. 621; Kol. II, 49; Karadž. I, 505; Koryt. II, 98; Ross. Erot. S. Petersb. III, 173.

### 127.

### Všecko ve mlýně.

Naše stará bába

není doma,

šla do mlejna:

bába s vnoučaty

nejsou doma,

šly do mlejna.

Naše dojná kráva

není doma,

šla do mlejna:

bába s vnoučaty,

kráva s telaty

nejsou doma,

šly do mlejna.

Naše mlsná koza

není doma,

šla do mlejna:

bába s vnoučaty,

kráva s telaty,

koza s kůzlaty

nejsou doma,

šly do mlejna.

Naše krmná svině

není doma atd.

svině s selaty atd.

Naše tichá ovce

není doma atd.

ovce s jehňaty atd.

Naše bílá husa

není doma atd.

husa s housaty atd.

Naše zlatá kachna

není doma atd.

kachna s kachňaty atd.

Naše kusá koura

není doma atd.

koura s kuřaty atd.

Naše chytrá čubka

není doma atd.

čubka s štěňaty atd.

Naše černá kočka

není doma atd.

kočka s koťaty atd.

Naše malá myška

není doma atd.

myška s myšaty atd.

Moje zlá žena

není doma

šla do mlejna:

bába s vnoučaty,

kráva s telaty,

koza s kůzlaty,

svině s selaty,

ovce s jehňaty,

husa s housaty,

kachna s kachňaty,

koura s kuřaty,

čubka s štěňaty,

kočka s koťaty,

myška s myšaty,

žena s děvčaty

nejsou doma,

šly do mlejna.

Z Rakovnicka. – Srov. Krol. III, 60.

### 128.

### Tré synův.

(Nápěv 115.)

Hejdum dá, matko mál

kolik synů máte?

„Pana Matesa jednoho,

kudrnatýho druhýho,

a malýho ubohýho

toho třetího.“

Hejdum dá, matko má!

co jim dělat dáte?

„Pana Matesu peří drát,

kudrnalýmu hnůj kydat,

a malýmu ubohýmu

s panenkama hrát.“

Hejdum dá, matko má!

co jim jísti dáte?

„Panu Matesu kus masa,

kudrnatýmu od rasa,

a malýmu ubohýmu

tomu kuřátka.“

Hejdum dá, matko má!

co jim píti dáte?

„Panu Matesu vod čepu,

kudrnatýmu ze střepu,

a malýmu ubohýmu

tomu vínečko.“

Hejdum dá, matko má!

kam je položíte?

„Pana Matesa na lajci,

kudrnatýho pod lajci,

a malýho ubohýho

toho do peřin.“

Z Hradecka.

### 139.

### Hosti.

(Nápěv 147.)

Hejdum, hejdum, má matičko!

přijdou hosti k nám:

hejdum, hejdum, má matičko!

jak je přivítám?

„Vlasatýho: Jdi si zas!

pana Víta: Vítám vás!

a mladýho vědomýho

pána: Líbám vás!“

Hejdum, hejdum, má matičko!

přijdou hosti k nám:

hejdum, hejdum, má matičko!

kde jim místo dám?

„Vlasatýmu u kamen,

panu Vítu za stolem,

a mladýmu vědomýmu

pánu na sesli.“

Hejdum, hejdum, má matičko!

přijdou hosti k nám:

hejdum, hejdum, má matičko!

jakej ubrus dám?

„Vlasatýmu konopnej,

panu Vítu plátěnej,

a mladýmu vědomýmu

pánu kmentovej.“

Hejdum, hejdum, má matičko!

přijdou, hosti k nám:

hejdum, hejdum, má matičko!

jakej talíř dám?

„Vlasatýmu dřevěnej,

panu Vítu hliněnej,

a mladýmu vědomýmu

pánu stříbrnej.“

Hejdum, hejdum, má matičko!

přijdou hosti k nám:

hejdum, hejdum, má matičko!

jaky lžíce dám?

„Vlasatýmu dřevěnou,

panu Vítu cejnovou,

a mladýmu vědomýmu

pánu stříbrnou.“

Hejdum, hejdum, má matičko!

přijdou hosti k nám:

hejdum, hejdum, má matičko!

jaky maso dám?

„Vlasatýmu skopovy,

panu Vítu hovězí,

a mladýmu vědomýmu

pánu zvěřinu.“

Hejdum, hejdum, má matičko!

přijdou hosti k nám:

hejdum, hejdum, má matičko!

co jim piti dám?

„Vlasatýmu pivíčko,

panu Vítu viníčko,

a mladýmu vědomýmu

pánu malvazír.“

Hejdum, hejdum, má matičko!

přijdou hosti k nám:

hejdum, hejdum, má matičko!

kde jim ustlat mám?

„Vlasatýmu u kamen,

panu Vítu za stolem,

a mladýmu vědomýmu

pánu na loži.“

Hejdum, hejdum, má maličko!

přijdou hosti k nám:

hejdum, hejdum, má matičko!

čím je přikrejt mám?

„Vlasatýho oklepí,

pana Víta otepí,

a mladýho vědomýho

pána peřinou.“

Hejdum, hejdum, má matičko!

přijdou hosti k nám:

hejdum; hejdum, má matičko!

kdy je zbudit mám?

„Vlasatýho k svítání,

pana Vítá k snídaní,

a mladýho vědomýho

pána k obědu.“

Hejdum, hejdum, má matičko!

přijdou hosti k nám:

hejdum, hejdum, má matičko!

co jim dělat dám?

„Vlasatýmu hnůj kydat,

panu Vítu louč sekat,

a mladýmu vědomýmu

pánu namlouvat.“

Z Prachenska. – Srov. Čel. I, 6.

### 130.

### Kozel a pán.

(Nápěv 241.)

Kde’s pak byl, kozlíčku,

kozle, kozlíčku!

kde’s pak byl, kozlíčku,

kozle můj?

„Ve mlejně za stárka,

pane, panáčku,

ve mlejně za stárka,

pane můj!

Co‘s pak tam dělával atd.

„Prachy jsem smetával atd.“

Kde’s pak tam líhával atd.

„V šalandě pod píckou“ atd.

Co pak jsi pívával atd.

„Ředinu, ředinu“ atd.

Čím pak tě bívali atd.

„Polínkem, lopatkou“ atd.

Jak pak jsi plakával atd.

„Me-e-é, me-e-é!“ atd.

Jak pak jsi cupával atd.

„Cupity, cupity!“ atd.

Z Berounska.

Kde pak’s bývával,

kozlíčku rohatý?

„Za kamny, za kamny,

panáčku bohatý!“

Co’s tam dělával,

kozlíčku rohatý?

„Dříví jsem štípával,

panáčku bohatý!“

Čím tě bívali,

kozlíčku rohatý?

„Lopatkou, polínkem,

panáčku bohatý!“

Jak pak’s pískával,

kozlíčku rohatý?

„Mhe-e-é, mhe-e-é!

panáčku bohatý!“

Co pak´s jídával,

kozlíčku rohatý?

„Zelinu, zelinu,

panáčku bohatý!“

Co pak’s pívával,

kozlíčku rohatý?

„Ředinu, ředinu,

panáčku bohatý!“

Jak pak’s cupával,

kozlíčku rohatý?

„Cupity, cupity,

panáčku bohatý!“

Z Čáslavska. – Srov. Žeg. P. 63; H. Luž.

### 131.

### Tak jako tak.

(Nápěv 181.)

Když jsem já šel z Kutny Hory,

viděl jsem tam Novy Dvory;

když jsem já šel z Novejch Dvorů,

viděl jsem tam Kutnou Horu.

Z Čáslavska.

### 132.

### Tak jako tak.

(Nápěv 965.)

Když já jsem pryč,

tak nejsem doma;

když jsem doma,

tak nejsem pryč.

Lepši na vojně

nežli vojákem,

lepší vojákem

než na vojně.

Z Chrudimska.

### 133.

### Pračka.

(Nápěv 489.)

Když jsem já šel zvonit,

on tam na mě číhal.

Já jsem ho tam viděl,

jak se ke zdi krčil.

Myslíš, že tě neznám?

vždyť jsi Martin z fary!

Zdvihal na mě kámen,

pravil: „Že tě praštím!“

Já se tě nebojím,

jak jseš o kus větší!

Praštil jsem jim o zem

a utek‘ jsem domů.

Z Klatovska. – Srov. Jič. Zpěv. str. 368. Tyto poslední tři písně s jich nápěvy jsou na posměch písní vážných.

</section>
