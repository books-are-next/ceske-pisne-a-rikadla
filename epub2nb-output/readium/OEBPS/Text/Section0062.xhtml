<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">






























































  /*<![CDATA[*/

  p    {text-indent: 30px; margin: 0px;}
  body.sgc-1 {word-wrap: &nbsp;eak-word; -webkit-nbsp-mode: space; -webkit-line-&nbsp;eak: after-white-space;}
  /*]]>*/
  </style>
</head>

<body style="">
  <h1 id="heading_id_2">Písně vojenské.</h1>

  <h3 id="heading_id_3">278.</h3>

  <h3 id="heading_id_4">Hoši vojáci.</h3>

  <p>(Nápěv 322.)</p>

  <p>My jsme hoši, my jsme,&nbsp;</p>

  <p>milovali bysme:</p>

  <p>my milovat nesmíme,</p>

  <p>na vojnu jít musíme.</p>

  <p>Z Táborska.</p>

  <h3 id="heading_id_5">279.</h3>

  <h3 id="heading_id_6">Šavlička.</h3>

  <p>(Nápěv 158.)</p>

  <p>Spadla mně šavlička</p>

  <p>s vranýho koníčka:</p>

  <p>podej mně ji, moje milá,</p>

  <p>jsi-li ke mně tak upřímná.</p>

  <p>&nbsp;</p>

  <p>Šavlička podala,</p>

  <p>do pláče se dala:</p>

  <p>neplač, holka, neplač pro mě,</p>

  <p>já jsem se dal dobrovolně.</p>

  <p>Z Hradecka.</p>

  <p>&nbsp;</p>

  <p>„Neplač, holka, pro mě,</p>

  <p>že jsem já na vojně:</p>

  <p>až já přijdu domů z vojny,</p>

  <p>neplač, holka, budem svoji.</p>

  <p>&nbsp;</p>

  <p>Spadla mi šavlička</p>

  <p>s vranýho koníčka:</p>

  <p>pojď mně ji, má milá, podat,</p>

  <p>a já budu mašírovat.“</p>

  <p>&nbsp;</p>

  <p>Šavličku podala,</p>

  <p>do pláče se dala:</p>

  <p>„Kýž jsem tebe, můj holečku,</p>

  <p>nikdy byla nepoznala!“</p>

  <p>Z Bydžovska. – Srov. Kol. I, 876.</p>

  <h3 id="heading_id_7">280.</h3>

  <h3 id="heading_id_8">Dobrovolník.</h3>

  <p>(Nápěv 91)</p>

  <p>Čtyry koně na dvoře,</p>

  <p>žádnej nimi nevoře.</p>

  <p>&nbsp;</p>

  <p>Voře nimi synáček,</p>

  <p>Nanynčino miláček.</p>

  <p>&nbsp;</p>

  <p>Jede s nimi do pole</p>

  <p>zavorávat koukole.</p>

  <p>&nbsp;</p>

  <p>Kdy je všechno zavoral,</p>

  <p>na svou milou zavolal.</p>

  <p>&nbsp;</p>

  <p>„Pojď, má milá, pojď ke mně,</p>

  <p>já ti povím, co je mně.</p>

  <p>&nbsp;</p>

  <p>Bolí mé má hlavička,</p>

  <p>vybila mě matička.</p>

  <p>&nbsp;</p>

  <p>Vybila mě pro tebe,</p>

  <p>abych pustil od tebe.“</p>

  <p>&nbsp;</p>

  <p>Necht tě pro mě nebijou,</p>

  <p>můžeš si jít za jinou.</p>

  <p>&nbsp;</p>

  <p>„Já za jinou nepůjdu,</p>

  <p>radši se dám na vojnu.“</p>

  <p>&nbsp;</p>

  <p>Na vojnu se nedávej,</p>

  <p>truc rodičům nedělej.</p>

  <p>&nbsp;</p>

  <p>„Na vojnu se přece dám,</p>

  <p>truc rodičům udělám.</p>

  <p>&nbsp;</p>

  <p>Až na vartě budu stát,</p>

  <p>přijď se na mé podívat.</p>

  <p>&nbsp;</p>

  <p>Na koníčka vyskočím,</p>

  <p>bílým šátkem zatočím.</p>

  <p>&nbsp;</p>

  <p>Pěkně se ti, má milá,</p>

  <p>pěkně se ti poroučím.“</p>

  <p>Z Klatovska. – Srov. Suš. 719.</p>

  <h3 id="heading_id_9">281.</h3>

  <h3 id="heading_id_10">Neposlušný syn.</h3>

  <p>(Nápěv 733.)</p>

  <p>Vojáci jedou k horám,</p>

  <p>kde já se, mámo, schovám?</p>

  <p>„Schovej se, synu můj, kde chceš,</p>

  <p>když mne poslouchat nechceš.“</p>

  <p>Z Prachenska.</p>

  <h3 id="heading_id_11">282.</h3>

  <h3 id="heading_id_12">Chycený.</h3>

  <p>(Nápěv 76.)</p>

  <p>Což jsou se mne nahledali,</p>

  <p>na tu vojnu nachytali:</p>

  <p>už mě mají, už mě vedou,</p>

  <p>kontrbuční čeká s měrou.</p>

  <p>Z Budějovicka.</p>

  <h3 id="heading_id_13">283.</h3>

  <h3 id="heading_id_14">Úmysl.</h3>

  <p>(Nápěv 445.)</p>

  <p>Nebudu se v noci toulat,</p>

  <p>budu si radši namlouvat</p>

  <p>hezky děvče černovoky,</p>

  <p>co má podepřeny boky.</p>

  <p>&nbsp;</p>

  <p>Nebudu se panen prosit,</p>

  <p>budu radší šavli nosit,</p>

  <p>šavli novou vocelovou,</p>

  <p>vod královny darovanou.</p>

  <p>Z Prachenska. – Srov. Čel. I, 215.</p>

  <h3 id="heading_id_15">284.</h3>

  <h3 id="heading_id_16">Dragoun.</h3>

  <p>(Nápěv 280.)</p>

  <p>Když jsem já šel skrze Louny,</p>

  <p>verbovali pod dragouny:</p>

  <p>ti dragouni zelení,</p>

  <p>ti jsou mé potěšení.</p>

  <p>&nbsp;</p>

  <p>Nevěděl jsem, co mám dělat,</p>

  <p>mám-li taky koně sedlat:</p>

  <p>podkovičky klapaly,</p>

  <p>černé oči plakaly.</p>

  <p>&nbsp;</p>

  <p>Černé oči co pláčete,</p>

  <p>že vy jeho nebudete?</p>

  <p>nic neplačte pro něho,</p>

  <p>pán Bůh dá vám jiného.</p>

  <p>Z Hradecka.</p>

  <h3 id="heading_id_17">285.</h3>

  <h3 id="heading_id_18">Chytání na vojnu.</h3>

  <p>(Nápěv 280.)</p>

  <p>Když jsem já šel z Miletína,</p>

  <p>chytali mě od Jičína,</p>

  <p>chytali mě vojáci,</p>

  <p>ptali se mne: Odkad jsi?</p>

  <p>&nbsp;</p>

  <p>Z Miletína jsem zrozený,</p>

  <p>mám tam svoje potěšení;</p>

  <p>a já tam zas musím jít,</p>

  <p>moji milou navštívit.</p>

  <p>Z Jičínska.</p>

  <h3 id="heading_id_19">286.</h3>

  <h3 id="heading_id_20">Spokojený.</h3>

  <p>(Nápěv 279.)</p>

  <p>Kdybys byl poslouchal otce,</p>

  <p>dobrá slova dával matce,</p>

  <p>nebyl bys na vojně,</p>

  <p>nepucoval bys koně.</p>

  <p>&nbsp;</p>

  <p>„Já jsem otce poslouchával,</p>

  <p>dobrá slova matce dával:</p>

  <p>přec koně pucuju,</p>

  <p>vojákem si libuju.“</p>

  <p>Z Klatovska.</p>

  <h3 id="heading_id_21">287.</h3>

  <h3 id="heading_id_22">Poptávka.</h3>

  <p>(Nápěv 279.)</p>

  <p>Když jsem já šel skrze bránu,</p>

  <p>potkal jsem tam jednu pannu:</p>

  <p>to byla, to byla</p>

  <p>má panenka rozmilá.</p>

  <p>&nbsp;</p>

  <p>Já se počal vyptávati,</p>

  <p>kde zůstává její máti.</p>

  <p>„Jen se ptej, pozor dej</p>

  <p>na pěknej dům zelenej.“</p>

  <p>&nbsp;</p>

  <p>Na dva bubny bubnovali,</p>

  <p>když Honzíčka verbovali;</p>

  <p>bubnovali, troubili,</p>

  <p>až mi ho vodloudili.</p>

  <p>Z Klatovska.</p>

  <h3 id="heading_id_23">288.</h3>

  <h3 id="heading_id_24">Marš.</h3>

  <p>(Nápěv 39.)</p>

  <p>Až já odsad povandruju,</p>

  <p>komu já si požaluju?</p>

  <p>Hrajte mi, trubte mi,</p>

  <p>hrajte mi marš!</p>

  <p>&nbsp;</p>

  <p>Požaluju svý panence,</p>

  <p>ona praví, že mne nechce!</p>

  <p>Hrajte mi, trubte mi,</p>

  <p>hrajte mi marš!</p>

  <p>Z Prachenska.</p>

  <h3 id="heading_id_25">289.</h3>

  <h3 id="heading_id_26">Večerní pobídka.</h3>

  <p>(Nápěv 56.)</p>

  <p>Jděte, vojáci, jděte ležet,</p>

  <p>však nemáte co večeřet;</p>

  <p>jděte, vojáci, jděte spat,</p>

  <p>však nemáte co dělat.</p>

  <p>Z Bydžovska.</p>

  <h3 id="heading_id_27">290.</h3>

  <h3 id="heading_id_28">Na vojnu chycený.</h3>

  <p>(Nápěv 286.)</p>

  <p>Hory a lesy,</p>

  <p>má milá, kde jsi?</p>

  <p>už mi zavázali</p>

  <p>pentličkou vlasy.</p>

  <p>&nbsp;</p>

  <p>Pentličkou bílou,</p>

  <p>to pro mou milou,</p>

  <p>že jsem já miloval</p>

  <p>každej den jinou.</p>

  <p>&nbsp;</p>

  <p>Nepomyslil jsem,</p>

  <p>že budu voják,</p>

  <p>že musím od tebe</p>

  <p>pryč mašírovat.</p>

  <p>&nbsp;</p>

  <p>Vzali mě mocí,</p>

  <p>má milá, v noci,</p>

  <p>neměl jsem u sebe</p>

  <p>žádné pomoci.</p>

  <p>&nbsp;</p>

  <p>Na bubny tloukli,</p>

  <p>muzika hrála;</p>

  <p>já jsem pryč odcházel,</p>

  <p>má milá spala.</p>

  <p>&nbsp;</p>

  <p>Lidi se ptají,</p>

  <p>komu to hrají,</p>

  <p>komu to tak smutně</p>

  <p>koně sedlají?</p>

  <p>&nbsp;</p>

  <p>Nic se neptejte,</p>

  <p>jen vy mně hřejte,</p>

  <p>jen vy mně tím spíše</p>

  <p>koně sedlejte.</p>

  <p>Z Berounska.</p>

  <h3 id="heading_id_29">291.</h3>

  <h3 id="heading_id_30">Těžké orání.</h3>

  <p>(Nápěv 12.)</p>

  <p>Ach synku, synku!</p>

  <p>doma-li jsi?</p>

  <p>tatíček ptá se,</p>

  <p>oral-li jsi?</p>

  <p>&nbsp;</p>

  <p>Oral jsem, oral,</p>

  <p>ale málo:</p>

  <p>kolečko se mně</p>

  <p>polámalo.</p>

  <p>&nbsp;</p>

  <p>Oral jsem, oral</p>

  <p>cestu bílou,</p>

  <p>kudy jsem chodil</p>

  <p>za svou milou.</p>

  <p>&nbsp;</p>

  <p>Což je ta cesta</p>

  <p>ušlapaná:</p>

  <p>což je má milá&nbsp;</p>

  <p>uplakaná!</p>

  <p>&nbsp;</p>

  <p>Což je ta cesta</p>

  <p>tvrdá orat:</p>

  <p>už se nedáme</p>

  <p>spolu oddat!</p>

  <p>Z Berounska.</p>

  <h3 id="heading_id_31">292.</h3>

  <h3 id="heading_id_32">Laská shořelá.</h3>

  <p>(Nápěv 12.)</p>

  <p>Už je ta láska</p>

  <p>zapálena:</p>

  <p>dali mně flintu</p>

  <p>na ramena.</p>

  <p>&nbsp;</p>

  <p>Už je ta láska</p>

  <p>ve plamenu:</p>

  <p>dali mně šavli</p>

  <p>na řemenu.</p>

  <p>Z Čáslavska.</p>

  <h3 id="heading_id_33">293.</h3>

  <h3 id="heading_id_34">Dejme si zahrat.</h3>

  <p>(Nápěv 12.)</p>

  <p>Dejme si, hoši,</p>

  <p>dejme zahrát:</p>

  <p>však nám už šijou</p>

  <p>v Praze kabát.</p>

  <p>&nbsp;</p>

  <p>A v Hoře Kutnej</p>

  <p>kamizolku:</p>

  <p>že jsme měl každej</p>

  <p>hezkou holku!</p>

  <p>Z Čáslavska.</p>

  <p>&nbsp;</p>

  <p>Dejme si, bratři,</p>

  <p>dejme zahrát:</p>

  <p>vždyť nám už šijou</p>

  <p>v Praze kabát.</p>

  <p>&nbsp;</p>

  <p>Na Malej straně</p>

  <p>kamizolku:</p>

  <p>dal jsem se odvést</p>

  <p>pro svou holku.</p>

  <p>&nbsp;</p>

  <p>Nejsem na vojně</p>

  <p>ani tejden:</p>

  <p>už pláce pro mě</p>

  <p>každičkej den.</p>

  <p>&nbsp;</p>

  <p>„Kam pak, vojáci,</p>

  <p>kam pak jdete,</p>

  <p>že vy mne s sebou</p>

  <p>neberete?“</p>

  <p>&nbsp;</p>

  <p>Kdybys, má milá,</p>

  <p>s námi jela,</p>

  <p>co bys, má milá,</p>

  <p>tam dělala?</p>

  <p>&nbsp;</p>

  <p>„Udělala bych se</p>

  <p>holubičkou,</p>

  <p>vznášela bych se ti</p>

  <p>nad hlavičkou.</p>

  <p>&nbsp;</p>

  <p>Udělala bych se</p>

  <p>bílým ptáčkem,</p>

  <p>vznášela bych se ti</p>

  <p>nad kloboučkem.</p>

  <p>&nbsp;</p>

  <p>Udělala bych se</p>

  <p>černou vránou,</p>

  <p>vznášela bych se</p>

  <p>nad armádou.“</p>

  <p>Z Čáslavska. – Srov. str. 106, č. 38.</p>

  <h3 id="heading_id_35">294.</h3>

  <h3 id="heading_id_36">Loučení.</h3>

  <p>(Nápěv 298.)</p>

  <p>Jest-li jsem ublížil</p>

  <p>komu z vás, komu z vás,</p>

  <p>pro Boha odpusťte,</p>

  <p>jdu od nás, jdu od nás.</p>

  <p>&nbsp;</p>

  <p>Jest-li jsem ublížil</p>

  <p>co komu, co komu,</p>

  <p>pro Boha odpusťte,</p>

  <p>jdu z domu, jdu z domu.</p>

  <p>Z Prachenska.</p>

  <h3 id="heading_id_37">295.</h3>

  <h3 id="heading_id_38">Odchod.</h3>

  <p>(Nápěv 58.)</p>

  <p>Odcházel synáček</p>

  <p>přede dnem,</p>

  <p>jeho milá koukala</p>

  <p>z okna ven.</p>

  <p>&nbsp;</p>

  <p>„Kam pak, můj holečku,</p>

  <p>kam pak jdeš?</p>

  <p>že si ani zde n nás</p>

  <p>nesedneš.“</p>

  <p>&nbsp;</p>

  <p>Když už mně, má milá,</p>

  <p>čas vyšel:</p>

  <p>kamarádi čekají,</p>

  <p>abych šel.</p>

  <p>&nbsp;</p>

  <p>Co mně dáš, má milá,</p>

  <p>na cestu?</p>

  <p>ten prstýnek, kterej máš</p>

  <p>na prstu.</p>

  <p>&nbsp;</p>

  <p>„Ten prstýnek je mně</p>

  <p>těžko dát:</p>

  <p>ale tebe ještě hůř</p>

  <p>zanechat!“</p>

  <p>Z Prachenska.</p>

  <h3 id="heading_id_39">296.</h3>

  <h3 id="heading_id_40">Voják ochotník.</h3>

  <p>(Nápěv 263, 264.)</p>

  <p>Kdyby vojna byla,</p>

  <p>já bych byl rád:</p>

  <p>musel by mně císař</p>

  <p>koníčka dát;</p>

  <p>koníčka vraného,</p>

  <p>sedlo na něm: 1)</p>

  <p>mějte se panenky,</p>

  <p>s pánem Bohem!</p>

  <p>Z Budějovicka.</p>

  <p>1) na něm sedlo,</p>

  <p>aby se mně všecko</p>

  <p>dobře vedlo.</p>

  <p>Z Prachenska.</p>

  <h3 id="heading_id_41">297.</h3>

  <h3 id="heading_id_42">Odpověď vojákova.</h3>

  <p>(Nápěv 298.)</p>

  <p>Když jsem šel z Krumlova</p>

  <p>tou cestičkou,</p>

  <p>ouvej! tou cestičkou,</p>

  <p>potkal jsem panenku</p>

  <p>hezoučičkou,</p>

  <p>ouvej! hezoučičkou.</p>

  <p>&nbsp;</p>

  <p>Já jsem si ji začal</p>

  <p>ponamlouvat:</p>

  <p>matička začala</p>

  <p>jí domlouvat.</p>

  <p>„Nechtěj ho, dceruško,</p>

  <p>to je voják:</p>

  <p>má bíly kalhoty,</p>

  <p>bílej kabát!“</p>

  <p>&nbsp;</p>

  <p>Což vy mně to, mámo,</p>

  <p>vyčítáte?</p>

  <p>však vy taky k tomu</p>

  <p>syny máte!</p>

  <p>Z Budějovicka.</p>

  <h3 id="heading_id_43">298.</h3>

  <h3 id="heading_id_44">Odvod.</h3>

  <p>(Nápěv 765.)</p>

  <p>Nýčko nám nastaly</p>

  <p>smutný časy:</p>

  <p>přivezli munduru</p>

  <p>na dva vozy;</p>

  <p>na jednom kabáty,</p>

  <p>patrontaše,</p>

  <p>na druhým kaškety</p>

  <p>a palaše.</p>

  <p>&nbsp;</p>

  <p>Lejthaři směřujou</p>

  <p>do hromady:</p>

  <p>že muší tatíci</p>

  <p>se synami;</p>

  <p>syn každej povídá,</p>

  <p>že nepude:</p>

  <p>„Jděte tam, tatíčku!</p>

  <p>což to bude.“</p>

  <p>&nbsp;</p>

  <p>Máš tam jít, synáčku,</p>

  <p>bez prodlení;</p>

  <p>přišlo nám až z Vídně</p>

  <p>poručení:</p>

  <p>dostaneš klobouček</p>

  <p>premovanej,</p>

  <p>vod císaře pána</p>

  <p>darovanej.</p>

  <p>&nbsp;</p>

  <p>„Můj zlatej tatíčku!</p>

  <p>vyplaťte mě:</p>

  <p>budu vás poslouchat</p>

  <p>jako prvé;</p>

  <p>vyplaťte, tatíčku</p>

  <p>znejmilejší!</p>

  <p>budu vás poslouchat</p>

  <p>ještě lepší.“</p>

  <p>Z Budějovicka.</p>

  <h3 id="heading_id_45">299.</h3>

  <h3 id="heading_id_46">Poslední návštěva.</h3>

  <p>(Nápěv 661.)</p>

  <p>Těžko mě matička</p>

  <p>vychovala,</p>

  <p>z ručky na ručku mě</p>

  <p>překládala.</p>

  <p>&nbsp;</p>

  <p>Ještě mě v kolíbce</p>

  <p>kolíbali,</p>

  <p>už jsou mi o vojně</p>

  <p>povídali.</p>

  <p>&nbsp;</p>

  <p>Ještě jsem nevyrost,</p>

  <p>mám bejt voják:</p>

  <p>když už mě svázali,</p>

  <p>co je dělat?</p>

  <p>&nbsp;</p>

  <p>Svázali, svázali.</p>

  <p>provazami,</p>

  <p>abych já nechodil</p>

  <p>za pannami.</p>

  <p>&nbsp;</p>

  <p>A já se rozvážu,</p>

  <p>pojdu přece,</p>

  <p>neb jest má panenka</p>

  <p>švarný děvče.</p>

  <p>&nbsp;</p>

  <p>Má zlatá panenka</p>

  <p>v komůrce spí,</p>

  <p>ach, kýž je mi možná</p>

  <p>promluvit s ní!</p>

  <p>&nbsp;</p>

  <p>Já půjdu, zaklepám</p>

  <p>na okýnko:</p>

  <p>Vstaň, pojď mně otevřít,</p>

  <p>má hubinko!</p>

  <p>&nbsp;</p>

  <p>Otevři, otevři,</p>

  <p>dokud čekám,</p>

  <p>dokud bílej kabát</p>

  <p>ještě nemám.</p>

  <p>&nbsp;</p>

  <p>„Což bych já ti ráda</p>

  <p>otevřela,</p>

  <p>kdyby mne hlavička</p>

  <p>nebolela.“</p>

  <p>&nbsp;</p>

  <p>Jistě tě nebolí,</p>

  <p>jak se děláš,</p>

  <p>ale že v svém srdci</p>

  <p>jiného máš!</p>

  <p>&nbsp;</p>

  <p>Háječky se pěkně</p>

  <p>zelenají,</p>

  <p>jinší mou panenku</p>

  <p>namlouvají.</p>

  <p>&nbsp;</p>

  <p>Když ji namlouvají,</p>

  <p>ať ji mají:</p>

  <p>jen ať ji přede mnou</p>

  <p>nelíbají.</p>

  <p>&nbsp;</p>

  <p>Kdyby ji přede mnou</p>

  <p>objímali,</p>

  <p>těžké by mně srdce</p>

  <p>udělali.</p>

  <p>&nbsp;</p>

  <p>&nbsp;</p>

  <p>Zatoč se, slunéčko,</p>

  <p>nad ty lesy:</p>

  <p>už mě má panenka</p>

  <p>nic netěší.</p>

  <p>&nbsp;</p>

  <p>Ač mě těšívala,</p>

  <p>víc nebude:</p>

  <p>bude mě těšívat</p>

  <p>někde jinde!</p>

  <p>Z Berounska. – Srov. Čel. III, 26; Suš. 577.</p>

  <h3 id="heading_id_47">300.</h3>

  <h3 id="heading_id_48">Zabitý v bitvě.</h3>

  <p>(Nápěv 654, 661.)</p>

  <p>Ten Chlumecký zámek ‚)</p>

  <p>je za lesem:</p>

  <p>vzali mě na vojnu,</p>

  <p>nevěděl jsem.</p>

  <p>&nbsp;</p>

  <p>Počal jsem milovat</p>

  <p>v své mladosti,</p>

  <p>vojna mě přivedla</p>

  <p>do žalosti.</p>

  <p>&nbsp;</p>

  <p>Za milou jsem dostal</p>

  <p>pannu jinou,</p>

  <p>po straně šavličku</p>

  <p>ocelivou.</p>

  <p>&nbsp;</p>

  <p>Šavlička po straně</p>

  <p>ocelivá –</p>

  <p>má panenka celá</p>

  <p>uplakaná.</p>

  <p>&nbsp;</p>

  <p>Neplač pro mě, neplač,</p>

  <p>zlaté dítě!</p>

  <p>až se z vojny vrátím,</p>

  <p>vezmu si tě.</p>

  <p>&nbsp;</p>

  <p>„Ach, kdybych to smutná</p>

  <p>jen věděla,</p>

  <p>až ty z vojny půjdeš,</p>

  <p>tvoje byla!“</p>

  <p>&nbsp;</p>

  <p>Poslu ti psaníčko</p>

  <p>jedno v roce,</p>

  <p>abys uvěřila</p>

  <p>mojí lásce.</p>

  <p>&nbsp;</p>

  <p>„Psaní jsem dostala</p>

  <p>velmi smutné,</p>

  <p>že je mé srdéčko</p>

  <p>nebezpečné.</p>

  <p>&nbsp;</p>

  <p>Že jeho hlavička</p>

  <p>posečena,</p>

  <p>na koňských podkovách</p>

  <p>roznesena!“</p>

  <p>&nbsp;</p>

  <p>Ach! kdyby věděla</p>

  <p>má matička,</p>

  <p>že je rozšlapána</p>

  <p>má hlavička,</p>

  <p>&nbsp;</p>

  <p>Ona by se za mě</p>

  <p>pomodlila,</p>

  <p>mši svatou by za mě</p>

  <p>sloužit dala.</p>

  <p>&nbsp;</p>

  <p>Ach, bože máj milý!</p>

  <p>kdož jí poví?</p>

  <p>kterak pak se ona</p>

  <p>o mně doví?</p>

  <p>&nbsp;</p>

  <p>A když pak už bylo</p>

  <p>po patálí,</p>

  <p>mnoho pro nás lidí</p>

  <p>naříkali!</p>

  <p>&nbsp;</p>

  <p>Přišlo poručení</p>

  <p>na sedláky,</p>

  <p>aby šli pochovat</p>

  <p>ty vojáky.</p>

  <p>&nbsp;</p>

  <p>Šachtu vykopali</p>

  <p>s patnáct sáhu,</p>

  <p>tam nás naházeli</p>

  <p>na hromadu.</p>

  <p>&nbsp;</p>

  <p>Nehašené vápno</p>

  <p>nasypali:</p>

  <p>všecky hezké panny</p>

  <p>zaplakaly!“</p>

  <p>&nbsp;</p>

  <p>&nbsp;</p>

  <p>Už jdou kamarádi,</p>

  <p>už jdou do Čech,</p>

  <p>každého uvítá</p>

  <p>jeho otec.</p>

  <p>&nbsp;</p>

  <p>Můj šepý otec</p>

  <p>také půjde,</p>

  <p>ale mne smutného</p>

  <p>víc nenajde.</p>

  <p>&nbsp;</p>

  <p>Kterak mne smutného</p>

  <p>má najíti,</p>

  <p>když už ns mém hrobě</p>

  <p>roste kvítí!</p>

  <p>&nbsp;</p>

  <p>Kterak mne má najít</p>

  <p>na tom světě,</p>

  <p>když už na mém hrobě</p>

  <p>tráva květe!</p>

  <p>Z Berounska.</p>

  <p>&nbsp;</p>

  <p>1) Počíná se také takto:</p>

  <p>Ach světe, můj světe!</p>

  <p>ty panuješ:</p>

  <p>ty upřímnou lásku</p>

  <p>nemiluješ.</p>

  <p>Počal jsem milovat atd.</p>

  <h3 id="heading_id_49">301.</h3>

  <h3 id="heading_id_50">Jízda na vojnu.</h3>

  <p>(Nápěv 374.)</p>

  <p>Co se to tam blyští</p>

  <p>za tou voborou?</p>

  <p>Horažďovsky hoši</p>

  <p>na vojnu jedou.</p>

  <p>&nbsp;</p>

  <p>Dej jím pán Bůh štěstí,</p>

  <p>aby dojeli,</p>

  <p>aby žádnej nespad</p>

  <p>s koně do vody.</p>

  <p>&nbsp;</p>

  <p>Žádnej jinej nespad</p>

  <p>jen ten mlynářojc:</p>

  <p>bude pro něj plakat</p>

  <p>Anna kovářojc.</p>

  <p>Z Prachenska.</p>

  <p>&nbsp;</p>

  <p>(Nápěv 612.)</p>

  <p>Co pak se to blejská</p>

  <p>tam tou dolinou?</p>

  <p>Lhotečtí mládenci</p>

  <p>na vojnu jedou.</p>

  <p>&nbsp;</p>

  <p>Dej jim pán Bůh štěstí,</p>

  <p>aby vyhráli,</p>

  <p>aby nespad žádnej</p>

  <p>s koně do jámy.</p>

  <p>&nbsp;</p>

  <p>Spadne-li, tak spadne</p>

  <p>ten šafářovic,</p>

  <p>bude pro něj plakat</p>

  <p>Lídka Vaňkovic.</p>

  <p>Z Berounska.</p>

  <h3 id="heading_id_51">302.</h3>

  <h3 id="heading_id_52">Ouvárek.</h3>

  <p>(Nápěv 533.)</p>

  <p>Nešťastnej ouvárek,</p>

  <p>že jsem já ho sik‘!</p>

  <p>vzali mě na vojnu,</p>

  <p>já jsem musel jít;</p>

  <p>vzali mě na vojnu</p>

  <p>to pro mou milou,</p>

  <p>že jsem já miloval</p>

  <p>každej den jinou.</p>

  <p>Z Klatovska.</p>

  <h3 id="heading_id_53">303.</h3>

  <h3 id="heading_id_54">Potěcha.</h3>

  <p>(Nápěv 53.)</p>

  <p>Boleslav, Boleslav,</p>

  <p>to krásné město:</p>

  <p>neplač, nekvil, nenaříkej,</p>

  <p>moje nevěsto!</p>

  <p>&nbsp;</p>

  <p>„Jak pak nemám, smutná,</p>

  <p>plakat, naříkat,</p>

  <p>když tě vidím do vojenských</p>

  <p>šatů oblíkat.</p>

  <p>&nbsp;</p>

  <p>Ty vojenské šaty</p>

  <p>trápí srdce mé!“</p>

  <p>Neplač pro mě, nenaříkej,</p>

  <p>zas se sejdeme.</p>

  <p>&nbsp;</p>

  <p>„Jak pak se sejdeme,</p>

  <p>když leprva jdeš?</p>

  <p>co pak ty mně, můj holečku,</p>

  <p>co pak mně pošleš?“</p>

  <p>&nbsp;</p>

  <p>Pošlu ti psaníčko</p>

  <p>nejedno v roce:</p>

  <p>abys ty vždy dověřila</p>

  <p>mé věrné lásce.</p>

  <p>Z Chrudimska.</p>

  <h3 id="heading_id_55">304.</h3>

  <h3 id="heading_id_56">Vojenský závdavek.</h3>

  <p>(Nápěv 346.)</p>

  <p>Jeníček v maštali</p>

  <p>vrany koně češe,</p>

  <p>ohlíží se stranou,</p>

  <p>kdo mu co přinese.</p>

  <p>&nbsp;</p>

  <p>Nesou ti, Jeníčku,</p>

  <p>dvě pouta a zámek:</p>

  <p>dává ti, Jeníčku,</p>

  <p>císař pán závdavek.</p>

  <p>&nbsp;</p>

  <p>Dej pozor, Jeníčku,</p>

  <p>až půjdeš od panny,</p>

  <p>čekají tam na tě</p>

  <p>Novodvorští páni.</p>

  <p>&nbsp;</p>

  <p>Novodvorští páni</p>

  <p>rádi tebe mají:</p>

  <p>koníčka vraného</p>

  <p>a palaš ti dají. –</p>

  <p>&nbsp;</p>

  <p>A já jsem jim ušel</p>

  <p>až k bílému dvoru,</p>

  <p>tam jsem sobě vylez</p>

  <p>na vysokou horu.</p>

  <p>&nbsp;</p>

  <p>Tam bylo mé spaní</p>

  <p>do dne, do svítání,</p>

  <p>až mne má panenka</p>

  <p>zvolala k snídaní.</p>

  <p>Z Hradecka.</p>

  <h3 id="heading_id_57">305.</h3>

  <h3 id="heading_id_58">Trucovitost.</h3>

  <p>(Nápěv 846.)</p>

  <p>Nanynko, Nanynko!</p>

  <p>ty jsi trucovitá:</p>

  <p>kdybys byla moje,</p>

  <p>bejvala bys bita.</p>

  <p>&nbsp;</p>

  <p>Bejvala bys bita</p>

  <p>to lískovou holí:</p>

  <p>že tě tvá matička</p>

  <p>za rok nezahojí!</p>

  <p>&nbsp;</p>

  <p>Za rok nezahojí,</p>

  <p>ani za dvě léta:</p>

  <p>abysi věděla,</p>

  <p>že půjdu do světa.</p>

  <p>&nbsp;</p>

  <p>Za rok, za dvě léta</p>

  <p>bude z tebe žena,</p>

  <p>a já budu nosit</p>

  <p>šavli u řemena.</p>

  <p>&nbsp;</p>

  <p>Šavli u řemena,</p>

  <p>boty šněrovaný:</p>

  <p>abysi zpomněla</p>

  <p>na mé milování.</p>

  <p>&nbsp;</p>

  <p>Na mé milování,</p>

  <p>na moji dobrotu,</p>

  <p>že jsem k vám chodíval</p>

  <p>každičkou sobotu.</p>

  <p>&nbsp;</p>

  <p>Každičkou sobotu –</p>

  <p>sedumkrát za tejden:</p>

  <p>abys to věděla,</p>

  <p>že se víc nesejdem!</p>

  <p>Z Prachenska.</p>

  <h3 id="heading_id_59">306.</h3>

  <h3 id="heading_id_60">Nevšímavý.</h3>

  <p>(Nápěv 141.)</p>

  <p>Choděnce, Lučice</p>

  <p>kolem ohrazeny:</p>

  <p>vzali mé na vojnu</p>

  <p>pro mé potěšeni.</p>

  <p>&nbsp;</p>

  <p>Vzali mě, dali mně</p>

  <p>koníčka vraného:</p>

  <p>a já si vyskočím,</p>

  <p>sednu si na něho.</p>

  <p>Z Klatovska.</p>

  <h3 id="heading_id_61">307.</h3>

  <h3 id="heading_id_62">Huláni.</h3>

  <p>(Nápěv 484.)</p>

  <p>Huláni, huláni!</p>

  <p>malovaný dětí:</p>

  <p>když sedne na koně,</p>

  <p>tak jako pták letí.</p>

  <p>&nbsp;</p>

  <p>Jaky má kalhoty</p>

  <p>takový má boty:</p>

  <p>přijde do hospody,</p>

  <p>tancuje bez noty.</p>

  <p>Z Táborska.</p>

  <h3 id="heading_id_63">308.</h3>

  <h3 id="heading_id_64">Huláni.</h3>

  <p>(Nápěv 434.)</p>

  <p>Huláni, huláni!</p>

  <p>malovany děti:</p>

  <p>kde kerá panenka,</p>

  <p>ta za vámi letí.</p>

  <p>&nbsp;</p>

  <p>Hustopeč, Hustopeč</p>

  <p>je krásné městečko:</p>

  <p>když my tam přijedem,</p>

  <p>pijeme vínečko.</p>

  <p>&nbsp;</p>

  <p>Hustopečská brána</p>

  <p>pěkně malována:</p>

  <p>procházejí se tam</p>

  <p>huláni s pannama.</p>

  <p>Z Chrudimska.</p>

  <h3 id="heading_id_65">309.</h3>

  <h3 id="heading_id_66">Tah na Turky.</h3>

  <p>(Nápěv 135.)</p>

  <p>Husaři, husaři,</p>

  <p>pěkné koně máte:</p>

  <p>já s vámi pojedu,</p>

  <p>kterého mi dáte?</p>

  <p>&nbsp;</p>

  <p>Kterého jiného,</p>

  <p>než toho vraného?</p>

  <p>já si ho osedlám</p>

  <p>a sednu na něho.</p>

  <p>&nbsp;</p>

  <p>Já si ho osedlám</p>

  <p>bílými povlaky,</p>

  <p>abys mne poznala,</p>

  <p>až přijdu s vojáky.</p>

  <p>&nbsp;</p>

  <p>Já si ho osedlám</p>

  <p>červenou dykytou,</p>

  <p>abys mne poznala,</p>

  <p>až bude před bitvou.</p>

  <p>&nbsp;</p>

  <p>Já si ho osedlám</p>

  <p>zeleným brokátem,</p>

  <p>abys mne poznala,</p>

  <p>až pomašírujem.</p>

  <p>&nbsp;</p>

  <p>Až pomašírujem</p>

  <p>tři sta mil za Prahu:</p>

  <p>tam spatřím, má milá,</p>

  <p>tureckou armádu.</p>

  <p>&nbsp;</p>

  <p>Až pomašírujem</p>

  <p>tři sta mil za Vídeň:</p>

  <p>tam spatřím, má milá,</p>

  <p>celou Tureckou zem.</p>

  <p>&nbsp;</p>

  <p>Celou Tureckou zem,</p>

  <p>tu cizou krajinu:</p>

  <p>tam já ti, má milá,</p>

  <p>tam já ti zahynu.</p>

  <p>Z Klatovska. – Srov. Suš. 579: Kol. I, 364; Žeg. p. 203.</p>

  <h3 id="heading_id_67">310.</h3>

  <h3 id="heading_id_68">Po čem znáti?</h3>

  <p>(Nápěv 79.)</p>

  <p>Po čem jsi, má milá!</p>

  <p>po čem´s mě poznala?</p>

  <p>„Po vraném koníčku,</p>

  <p>že jsem ho sedlala.</p>

  <p>&nbsp;</p>

  <p>Já jsem ho sedlala</p>

  <p>červeným brokátem:</p>

  <p>abych tě poznala,</p>

  <p>až budeš vojákem.</p>

  <p>&nbsp;</p>

  <p>Já jsem ho sedlala</p>

  <p>zelenou dykytou:</p>

  <p>abych tě poznala,</p>

  <p>až bude před bitvou.“</p>

  <p>Z Prachenska. – Srov. Suš. 572.</p>

  <h3 id="heading_id_69">311.</h3>

  <h3 id="heading_id_70">Odchod.</h3>

  <p>(Nápěv 135.)</p>

  <p>Ten Lužanskej zámek</p>

  <p>veliká vejška je:</p>

  <p>vylez naň, má milá,</p>

  <p>podívej se na mě.</p>

  <p>&nbsp;</p>

  <p>Podívej se na mě,</p>

  <p>jakej kabát nosím:</p>

  <p>abysi věděla,</p>

  <p>že se tě neprosím.</p>

  <p>&nbsp;</p>

  <p>Neprosím, neprosím,</p>

  <p>prosit se nebudu,</p>

  <p>abysi věděla,</p>

  <p>že já tvůj nebudu.</p>

  <p>Z Klatovska.</p>

  <h3 id="heading_id_71">312.</h3>

  <h3 id="heading_id_72">Loučení.</h3>

  <p>(Nápěv 81.)</p>

  <p>Což je mi bývalo</p>

  <p>veselo vyjiti,</p>

  <p>když se rozvíjelo</p>

  <p>pod našima 1) kvítí.</p>

  <p>&nbsp;</p>

  <p>Nyní mi nastalo</p>

  <p>smutné rozloučení,</p>

  <p>že mám zbaven býti</p>

  <p>svého potěšení.</p>

  <p>&nbsp;</p>

  <p>Kdo mne ho zbavuje?</p>

  <p>vojanští stavové:</p>

  <p>napsali psaníčko,</p>

  <p>že musím do pole.</p>

  <p>&nbsp;</p>

  <p>Do pole šírého,</p>

  <p>před císaře pána:</p>

  <p>plakala má milá</p>

  <p>do bílého rána.</p>

  <p>&nbsp;</p>

  <p>Nesedej, má milá!</p>

  <p>nesedej vedle mne,</p>

  <p>aby tvé slzičky</p>

  <p>nekapaly na mne.</p>

  <p>&nbsp;</p>

  <p>„Nech mne, můj holečku!</p>

  <p>nech mne tu sednouti,</p>

  <p>aby mé srdéčko</p>

  <p>mohlo odměknouti.“</p>

  <p>Z Prachenska. - Srov. Suš. 576. – 1) Rozuměj: okny.</p>

  <h3 id="heading_id_73">313.</h3>

  <h3 id="heading_id_74">Odvedený.</h3>

  <p>(Nápěv 141.)</p>

  <p>Nastokrát děkuju</p>

  <p>svý zlatý mamince,</p>

  <p>že je mě chovala</p>

  <p>v cicový peřince.</p>

  <p>&nbsp;</p>

  <p>Chovala, chovala,</p>

  <p>nevěděla komu:</p>

  <p>když mé vychovala,</p>

  <p>vzali mě na vojnu.</p>

  <p>&nbsp;</p>

  <p>Na vojnu mě vzali,</p>

  <p>ani se neptali,</p>

  <p>jak jsou mě mi starší</p>

  <p>těžko vychovali!</p>

  <p>Z Klatovska.</p>

  <h3 id="heading_id_75">314.</h3>

  <h3 id="heading_id_76">Výčitek.</h3>

  <p>(Nápěv 259.)</p>

  <p>Kdybys byl, Honzíčku,</p>

  <p>poslouchal matičku,</p>

  <p>nebyl bys teď nosil</p>

  <p>po straně šavličku.</p>

  <p>&nbsp;</p>

  <p>Neměl bys šavličku</p>

  <p>a koně vranýho:</p>

  <p>nebyl bys poslouchal</p>

  <p>člověka cizího.</p>

  <p>Z Plzeňska.</p>

  <h3 id="heading_id_77">315.</h3>

  <h3 id="heading_id_78">Soužení.</h3>

  <p>(Nápěv 311.)</p>

  <p>Když jste mne nechtěli</p>

  <p>vymáhati z vojny:</p>

  <p>nynčko se dívejte,</p>

  <p>jaky mám soužení.</p>

  <p>&nbsp;</p>

  <p>Když jste za mnou přišli,</p>

  <p>já první vartu stál:</p>

  <p>nynčko se dívejte,</p>

  <p>co jsem já už vystál.</p>

  <p>&nbsp;</p>

  <p>Co jsem já už vystál,</p>

  <p>co eště vystojím:</p>

  <p>všecko to, má milá, 1)</p>

  <p>pro tě rád přestojím.</p>

  <p>Z Táborska.</p>

  <p>1) to pro tě, má milá,</p>

  <p>že k tobě nechodím.</p>

  <h3 id="heading_id_79">316.</h3>

  <h3 id="heading_id_80">Vojákova smrt.</h3>

  <p>(Nápěv 722)</p>

  <p>Přeškoda na stokrát</p>

  <p>tý krve červený,</p>

  <p>že bude vylita</p>

  <p>po trávě zelený!</p>

  <p>&nbsp;</p>

  <p>Po trávě zelený,</p>

  <p>po studený rose:</p>

  <p>až mě můj koníček</p>

  <p>po poli roznese.</p>

  <p>&nbsp;</p>

  <p>Neumřu na zemi,</p>

  <p>umřu já na koni:</p>

  <p>až se s něho svalím,</p>

  <p>šavle mi zazvoní!</p>

  <p>Z Táborska. – Srov. Suš. 592.</p>

  <h3 id="heading_id_81">317.</h3>

  <h3 id="heading_id_82">Do boje.</h3>

  <p>(Nápěv 55.)</p>

  <p>Kumburskej zámeček</p>

  <p>vršku kulatýho:</p>

  <p>dostal jsem koníčka</p>

  <p>pěknýho vranýho.</p>

  <p>&nbsp;</p>

  <p>Trubači troubili,</p>

  <p>podkůvky klapaly:</p>

  <p>Jičínsky panenky</p>

  <p>ty pro nás plakaly.</p>

  <p>&nbsp;</p>

  <p>Neplačte, panenky,</p>

  <p>a vy moji známí:</p>

  <p>nepudeme sami,</p>

  <p>půdou všickni s námi.</p>

  <p>Půdou tam hrabata,</p>

  <p>páni potentáti:</p>

  <p>nejedna matička</p>

  <p>musí zaplakali.</p>

  <p>&nbsp;</p>

  <p>Nejedna matička,</p>

  <p>nejedna sestřička,</p>

  <p>ta kerá na vojně</p>

  <p>má svýho bratříčka.</p>

  <p>&nbsp;</p>

  <p>„Děkuju ti, hochu,</p>

  <p>za tvoje chození:</p>

  <p>aby ti pán Bůh dal</p>

  <p>šťastny navrácení!“</p>

  <p>&nbsp;</p>

  <p>Děkuju ti, holka,</p>

  <p>cos mě ráda měla:</p>

  <p>aby ti pán Bůh dal</p>

  <p>hodnýho manžela!</p>

  <p>Z Jičínska.</p>

  <h3 id="heading_id_83">318.</h3>

  <h3 id="heading_id_84">Dragouni.</h3>

  <p>(Nápěv 346.)</p>

  <p>Dragouni zelení!</p>

  <p>kam jste se poděli?</p>

  <p>jako byste nikdy</p>

  <p>v Brandejse nebyli!</p>

  <p>&nbsp;</p>

  <p>Dragouni zelení!</p>

  <p>kam vás odtud dali?</p>

  <p>proti Francouzovi</p>

  <p>jste mašírovali.</p>

  <p>&nbsp;</p>

  <p>Dragouni zelení!</p>

  <p>bude se vám stejskat,</p>

  <p>až francouzské šavle</p>

  <p>budou na vás blejskat!</p>

  <p>Z Kouřimska.</p>

  <h3 id="heading_id_85">319.</h3>

  <h3 id="heading_id_86">Maďaři.</h3>

  <p>(Nápěv 346.)</p>

  <p>Mládenci, mládenci!</p>

  <p>co jste se dočkali,</p>

  <p>že vám vaše vlásky</p>

  <p>v Praze vostříhali?</p>

  <p>&nbsp;</p>

  <p>Vlásky vostříhali,</p>

  <p>bílej kabát dali,</p>

  <p>a tak vás zahnali</p>

  <p>zrovna na Maďary.</p>

  <p>&nbsp;</p>

  <p>Maďaři, Maďaři!</p>

  <p>co sobě myslíte,</p>

  <p>že tak české hochy</p>

  <p>tuze zabíjíte?</p>

  <p>Z Klatovska.</p>

  <h3 id="heading_id_87">320.</h3>

  <h3 id="heading_id_88">Husárek.</h3>

  <p>(Nápěv 151.)</p>

  <p>Já husárek malý,</p>

  <p>botky rozedrany:</p>

  <p>já na vojnu nepojedu,</p>

  <p>až budu mít novy.</p>

  <p>&nbsp;</p>

  <p>Tatíček to slyšel,</p>

  <p>ven z komůrky vyšel;</p>

  <p>botky mu dal udělati,</p>

  <p>na vojnu jet musel.</p>

  <p>Z Čáslavska.</p>

  <h3 id="heading_id_89">321.</h3>

  <h3 id="heading_id_90">Husarka.</h3>

  <p>(Nápěv 151.)</p>

  <p>Já husarka malá</p>

  <p>mezi husarama:</p>

  <p>husarů je kumpanyje,</p>

  <p>a já jedna sama.</p>

  <p>&nbsp;</p>

  <p>Kdyby bylo ještě</p>

  <p>těch husarů dvě stě,</p>

  <p>já bych se jim postavila</p>

  <p>jako švarny děvče.</p>

  <p>Z Čáslavska.</p>

  <h3 id="heading_id_91">322.</h3>

  <h3 id="heading_id_92">Poslední tanec.</h3>

  <p>(Nápěv 704.)</p>

  <p>Už s tebou, má milá,</p>

  <p>naposled tancuju:</p>

  <p>už já odtud zejtra</p>

  <p>ráno pryč pomašíruju.</p>

  <p>&nbsp;</p>

  <p>Až budu vojákem,</p>

  <p>zeleným dragounem:</p>

  <p>což se budu vozívati</p>

  <p>na koníčku vraném!</p>

  <p>Z Budějovicka.</p>

  <h3 id="heading_id_93">323.</h3>

  <h3 id="heading_id_94">S Bohem!</h3>

  <p>(Nápěv 644.)</p>

  <p>Ta Strahovská brána 1)</p>

  <p>pěkně malována,</p>

  <p>stojí pod ní má panenka</p>

  <p>celá uplakána.</p>

  <p>&nbsp;</p>

  <p>Co pláčeš, naříkáš,</p>

  <p>když mě tu ještě máš?</p>

  <p>potom můžeš pro mě plakat,</p>

  <p>až mne neuhlídáš.</p>

  <p>&nbsp;</p>

  <p>Místo domu mého</p>

  <p>mám koně vraného,</p>

  <p>šavličku a karabinu,</p>

  <p>a sedlo na něho.</p>

  <p>&nbsp;</p>

  <p>Místo krásných panen</p>

  <p>pár pistolí na něm:</p>

  <p>Adie, má nejmilejší,</p>

  <p>buď tu s pánem Bohem!</p>

  <p>&nbsp;</p>

  <p>Na koníčka skočím,</p>

  <p>šátečkem zatočím:</p>

  <p>Adie, má nejmilejší!</p>

  <p>já se ti poroučím.</p>

  <p>&nbsp;</p>

  <p>Na koníčku sedím,</p>

  <p>smutně sobě hledím:</p>

  <p>neplač pro mě, má panenko!</p>

  <p>že tě neuvidím.</p>

  <p>&nbsp;</p>

  <p>Nedívej se za mnou</p>

  <p>oči ti vypadnou:</p>

  <p>škoda těch tvejch modrejch očí, 2)</p>

  <p>komu se dostanou!</p>

  <p>Z Hradecka a z Berounska. – Srov. Suš. 590.</p>

  <p>1) Ta Moravská brána.</p>

  <p>2) tehdáž jsi se mohla dívat,</p>

  <p>když’s byla mou pannou!</p>

  <h3 id="heading_id_95">324.</h3>

  <h3 id="heading_id_96">Zvolený stav.</h3>

  <p>(Nápěv 644.)</p>

  <p>Rodičové chtějí,</p>

  <p>abych byl páterem:</p>

  <p>a já jsem sobě umínil</p>

  <p>býti švališerem.</p>

  <p>&nbsp;</p>

  <p>Darmo, můj tatíčku!</p>

  <p>darmo nakládáte:</p>

  <p>a já páterem nebudu,</p>

  <p>to se podíváte.</p>

  <p>&nbsp;</p>

  <p>Kdyby se trefilo</p>

  <p>kázaní dělati:</p>

  <p>přišly by tam hezké panny,</p>

  <p>musel bych se smáti.</p>

  <p>&nbsp;</p>

  <p>Kdyby se trefilo</p>

  <p>pannu zpovídati:</p>

  <p>já bych se moh´ omejliti,</p>

  <p>chtěl bych objímati.</p>

  <p>&nbsp;</p>

  <p>Kdyby se trefilo</p>

  <p>v noci k nemocnému:</p>

  <p>já bych mohl zablouditi</p>

  <p>k děvčeti hezkému.</p>

  <p>Z Berounska. – Srov. Kol. II, 170.</p>

  <h3 id="heading_id_97">325.</h3>

  <h3 id="heading_id_98">Zpomínky vojínovy.</h3>

  <p>(Nápěv 549.)</p>

  <p>Překrásné hvězdičky,</p>

  <p>jak jste vy maličky!</p>

  <p>což jste vy mne těšívaly</p>

  <p>ty noci celičky!</p>

  <p>&nbsp;</p>

  <p>Jedna z vás nejvíce,</p>

  <p>ta jasná dennice:</p>

  <p>ta mne vždycky vodívala</p>

  <p>k mé zlaté panence.</p>

  <p>&nbsp;</p>

  <p>Měsíčku v oblacích,</p>

  <p>jak jsi ty vysoko!</p>

  <p>jak je má zlatá panenka</p>

  <p>ode mne daleko!</p>

  <p>&nbsp;</p>

  <p>Vždycky mně říkával</p>

  <p>můj milý tatíček,</p>

  <p>že mně bude dobře chutnat</p>

  <p>komisní chlebíček.</p>

  <p>&nbsp;</p>

  <p>Vždycky mně říkala</p>

  <p>má zlatá matička,</p>

  <p>že mně bude někdy dobra</p>

  <p>z koleje vodička.</p>

  <p>&nbsp;</p>

  <p>Vždycky mně říkával</p>

  <p>můj milý bratříček,</p>

  <p>že mně bude pěkně svědčit</p>

  <p>ten vraný koníček.</p>

  <p>&nbsp;</p>

  <p>Vždycky mně říkala</p>

  <p>má zlatá sestřička,</p>

  <p>že mně bude pěkně slušet</p>

  <p>po straně šavlička.</p>

  <p>&nbsp;</p>

  <p>Vždycky mně říkali&nbsp;</p>

  <p>mí milí přátelé,</p>

  <p>že mě taky jednou v poli</p>

  <p>nepřítel zabije.</p>

  <p>&nbsp;</p>

  <p>Do pole potáhnu,</p>

  <p>a v krvavém boji</p>

  <p>ještě jednou si zpomenu</p>

  <p>na panenku moji.</p>

  <p>&nbsp;</p>

  <p>Kopali hrobeček</p>

  <p>v tom zeleném hájku:</p>

  <p>ještě jednou mně pozdravte</p>

  <p>mou zlatou panenku.</p>

  <p>&nbsp;</p>

  <p>Měj se tam už dobře,</p>

  <p>moje potěšení!</p>

  <p>neplač, nekvil, nenaříkej,</p>

  <p>radši se pomodli.</p>

  <p>Z Berounska. – Srov. Čel. I, 23; Suš. 566.</p>

  <h3 id="heading_id_99">326.</h3>

  <h3 id="heading_id_100">Stráž noční.</h3>

  <p>(Nápěv 139.)</p>

  <p>Jak je hezky stráží stát,</p>

  <p>když měsíček svíti:</p>

  <p>ještě lepší milovat</p>

  <p>holku jako kvítí.</p>

  <p>Z Hradecka.</p>

  <h3 id="heading_id_101">327.</h3>

  <h3 id="heading_id_102">Rekrut.</h3>

  <p>(Nápěv 368.)</p>

  <p>Má panenko rozmilá!</p>

  <p>proč pak jsi tak fortelná,</p>

  <p>žes vojáky s kverama</p>

  <p>pod okny stát nechala?</p>

  <p>&nbsp;</p>

  <p>Už vojáci s kverama,</p>

  <p>ponocní s lucernama</p>

  <p>a verbíři s poutama</p>

  <p>stoji mezi vratama.</p>

  <p>&nbsp;</p>

  <p>Povídají verbíři,</p>

  <p>že se líbím císaři;</p>

  <p>pouta na nohy mi dali,</p>

  <p>do Prahy mě dodali.</p>

  <p>&nbsp;</p>

  <p>Pudrovaná hlavička,</p>

  <p>po straně je šavlička:</p>

  <p>tám hle slojí má milá,</p>

  <p>utírá si očička!</p>

  <p>Z Prachenska.</p>

  <h3 id="heading_id_103">328.</h3>

  <h3 id="heading_id_104">Odvedený.</h3>

  <p>(Nápěv 3.)</p>

  <p>Ach bolí mě, bolí mě</p>

  <p>to srdéčko v mém těle:</p>

  <p>však už mně to dávno povídali,</p>

  <p>že mě vrchnost odvede.</p>

  <p>&nbsp;</p>

  <p>Konšelové, rychtáři</p>

  <p>okolo mne obchází,</p>

  <p>a ta moje nejmilejši kouká,</p>

  <p>brzo-li mě naloží.</p>

  <p>&nbsp;</p>

  <p>Už ležím já na voze,</p>

  <p>těžký pouta na noze:</p>

  <p>zapřáhněte čtyry vraný koně,</p>

  <p>pojedeme ku Praze.</p>

  <p>&nbsp;</p>

  <p>V Praze na mě čekají,</p>

  <p>bílej kabát mi dají;</p>

  <p>a ty moje kudrnaty vlásky</p>

  <p>ty mi tam ostříhají.</p>

  <p>&nbsp;</p>

  <p>Ještě já se podívám</p>

  <p>k Vyšehradským zahradám,</p>

  <p>jest-li tam kde moje nejmilejší,</p>

  <p>já si na ni zavolám.</p>

  <p>&nbsp;</p>

  <p>Ani ji tam nevidím,</p>

  <p>ani ji tam neslyším:</p>

  <p>s kým pak já se, má zlatá panenko,</p>

  <p>s kým pak já se potěším!</p>

  <p>Z Plzeňska. – Srov. Suš. 230.</p>

  <p>&nbsp;</p>

  <p>(Nápěv 3.)</p>

  <p>Já se dycky ohlídám</p>

  <p>k těm Pušperským zahradám:</p>

  <p>jest-li tě tam, moje potěšení!</p>

  <p>jest-li tě tam uhlídám.</p>

  <p>Třebas já tě nevidím,</p>

  <p>jen když já tě uslyším:</p>

  <p>já se s tebou, moje nejmilejší!</p>

  <p>já se s tebou potěším.</p>

  <p>Z Klatovska.</p>

  <h3 id="heading_id_105">329.</h3>

  <h3 id="heading_id_106">Odjezd.</h3>

  <p>(Nápěv 441.)</p>

  <p>Na tom našem nátoníčku,</p>

  <p>na tom našem nátoní</p>

  <p>otočil se můj Jeniček,</p>

  <p>otočil se na koni.</p>

  <p>&nbsp;</p>

  <p>Otočil se semo tamo, 1)</p>

  <p>otočil se semotam:</p>

  <p>„Komu tě tu, má panenko,</p>

  <p>komu tě tu zanechám?</p>

  <p>&nbsp;</p>

  <p>Zanechám tě bratříčkovi,</p>

  <p>zanechám tě bratrovi:</p>

  <p>když nemůžeš moje býti,</p>

  <p>budeš kamarádovi.“</p>

  <p>Z Berounska. – Srov. Suš. 366.</p>

  <p>1) Otočil se na koníčku,</p>

  <p>na konicko sedlaném:</p>

  <p>„Nemysli si, má panenko,</p>

  <p>že se spolu doslaném.“</p>

  <h3 id="heading_id_107">330.</h3>

  <h3 id="heading_id_108">Odhodlané.</h3>

  <p>(Nápěv 977.)</p>

  <p>Když jsem já šel od své milé,</p>

  <p>bylo slunce vysoko:</p>

  <p>podívej se, má panenko,</p>

  <p>jak jsem já už daleko.</p>

  <p>&nbsp;</p>

  <p>„Daleko jsi, můj holečku!</p>

  <p>daleko jsi ode mne:</p>

  <p>ale jseš-li tak upřímný,</p>

  <p>však ty přijdeš zas ke mně!“</p>

  <p>&nbsp;</p>

  <p>Byl jsem od ni troje hony,</p>

  <p>ještě na mě volala:</p>

  <p>„Odpust mi, můj nejmilejši,</p>

  <p>v čem jsem tě rozhněvala!“</p>

  <p>&nbsp;</p>

  <p>Rozhněvala jsi mě jednou,</p>

  <p>víc mne hněvat nebudeš:</p>

  <p>já si sednu na koníčka,</p>

  <p>ty tu sama zůstaneš.</p>

  <p>&nbsp;</p>

  <p>„Nezůstanu, nezůstanu,</p>

  <p>a já můžu s tebou jet:</p>

  <p>rodičové na hřbitově,</p>

  <p>ti nebudou nie vědět.</p>

  <p>&nbsp;</p>

  <p>Bratr, sestra nelaskavi,</p>

  <p>ti mi bránit nebudou:</p>

  <p>já si sednu na koníčka</p>

  <p>a pojedu za tebou.“</p>

  <p>Z Berounska. – Srov. Čel. I, 64; Krol. č. 539; Suš. 598; Kol. I, 875; Vójc. I, 244; Ol. 427.</p>

  <h3 id="heading_id_109">331.</h3>

  <h3 id="heading_id_110">Odchod.</h3>

  <p>Když jsem já šel od své nejmilejší,</p>

  <p>svítil měsíc vysoko,</p>

  <p>acb Bože!</p>

  <p>svítil měsíc vysoko:</p>

  <p>podívej se, má zlatá panenko,</p>

  <p>jak jsem já už daleko,</p>

  <p>ach Bože!</p>

  <p>jak jsem já už daleko.</p>

  <p>&nbsp;</p>

  <p>Byl jsem od ni čtyry hony polí,</p>

  <p>ještě za mnou volala,</p>

  <p>ach Bože!</p>

  <p>ještě za mnou volala:</p>

  <p>„Zůstaň tady, můj zlatej holečku!</p>

  <p>zůstaň s námi do rána,</p>

  <p>ach Bože!</p>

  <p>zůstaň s námi do rána.“</p>

  <p>&nbsp;</p>

  <p>Já jsem se jí začal vymlouvati,</p>

  <p>že mám krmit koníčky,</p>

  <p>ach Bože!</p>

  <p>že mám krmit koníčky:</p>

  <p>ona začla sobě utírati</p>

  <p>svoje modré očičky,</p>

  <p>ach Bože!</p>

  <p>svoje modré očičky.</p>

  <p>&nbsp;</p>

  <p>Co pak pláčeš a sobě naříkáš,</p>

  <p>když mě tady ještě máš?</p>

  <p>ach Bože!</p>

  <p>když mě tady ještě máš:</p>

  <p>teprva plač a sobě naříkej,</p>

  <p>až mne víc neuhlídáš,</p>

  <p>ach Bože!</p>

  <p>až mne víc neuhlídáš.</p>

  <p>Z Budějovicka.</p>

  <h3 id="heading_id_111">332.</h3>

  <h3 id="heading_id_112">Prudká láska.</h3>

  <p>(Nápěv 277.)</p>

  <p>Ku Praze je dlouhá cesta,</p>

  <p>je tam dlouhá silnice:</p>

  <p>vzal jsem si tě, má panenko,</p>

  <p>vzal jsem si tě do srdce.</p>

  <p>&nbsp;</p>

  <p>A do srdce velmi prudce,</p>

  <p>vypustit tě nemohu:</p>

  <p>a teď tě tu musím nechat,</p>

  <p>sám pojedu na vojnu.</p>

  <p>Z Klatovska.</p>

  <h3 id="heading_id_113">333.</h3>

  <h3 id="heading_id_114">Šátek.</h3>

  <p>(Nápěv 277.)</p>

  <p>V Praze bylo na rathouze</p>

  <p>tři čtvrti už na pátou,</p>

  <p>když jsem se dal zverbovati</p>

  <p>pro panenku mou zlatou.</p>

  <p>&nbsp;</p>

  <p>Když mi štěstí sloužit nechce,</p>

  <p>ode mne se vzdaluje:</p>

  <p>co mé srdce milovalo,</p>

  <p>víc milovat nebude.</p>

  <p>&nbsp;</p>

  <p>Kde máš šátek, co jsem ti dal,</p>

  <p>ten kterej jsem nosíval,</p>

  <p>do kterého moje jmeno</p>

  <p>do rohu jsem vyšit dal?</p>

  <p>&nbsp;</p>

  <p>Z kapsy vyndej, na oheň dej,</p>

  <p>popel do povětří dej:</p>

  <p>aby lidé říct nemohli,</p>

  <p>že jsem bejval tvůj milej.</p>

  <p>Z Berounska.</p>

  <h3 id="heading_id_115">334.</h3>

  <h3 id="heading_id_116">Verbování.</h3>

  <p>(Nápěv 538.)</p>

  <p>Za tou naší stodoličkou,</p>

  <p>za tou naší stodolou</p>

  <p>plakala tam má panenka,</p>

  <p>plakala tam nade mnou.</p>

  <p>&nbsp;</p>

  <p>Proč pak pláčeš a naříkáš?</p>

  <p>já ti pomoct nemohu:</p>

  <p>v Holomouci na dva placi</p>

  <p>verbujou tam na vojnu.</p>

  <p>Z Táborska. – Srov. str. 119, ř. 102.</p>

  <h3 id="heading_id_117">335.</h3>

  <h3 id="heading_id_118">Ptáček posel.</h3>

  <p>(Nápěv 747.)</p>

  <p>Leť ty ptáčku přes ty lesy,</p>

  <p>pozdravuj tam rodiče:</p>

  <p>aby pro mě neplakali,</p>

  <p>že mám veselý srdce.</p>

  <p>&nbsp;</p>

  <p>Let ty ptáčku přes ty lesy,</p>

  <p>pozdravuj tam mou milou:</p>

  <p>aby na mě nečekala,</p>

  <p>že já už mám zas jinou.</p>

  <p>Z Klatovska.</p>

  <h3 id="heading_id_119">336.</h3>

  <h3 id="heading_id_120">Dobrovolník.</h3>

  <p>(Nápěv 414.)</p>

  <p>Přiletěla holubička</p>

  <p>přes ty pansky stodoly,</p>

  <p>zahoukala, zaplakala, 1)</p>

  <p>že jí chlapce odvedli.</p>

  <p>&nbsp;</p>

  <p>Neplač, neplač, nenaříkej,</p>

  <p>však já si tě přec vemu:</p>

  <p>za rok, za dvě, za tři léta,</p>

  <p>až zas z vojny přijedu.</p>

  <p>&nbsp;</p>

  <p>Proto jsem se ns vojnu dat,</p>

  <p>vojna se mně líbila:</p>

  <p>abych viděl, jak se bijou</p>

  <p>Francouzové s našima.</p>

  <p>&nbsp;</p>

  <p>Alou muziky! s kuráži,</p>

  <p>pudem do patálie:</p>

  <p>dívati se na nás bude</p>

  <p>královna Terezie.</p>

  <p>Z Táborska. – 1) Srov. rkp. Krdv. Žežh.</p>

  <p>Zakokáše, zaplakáše,</p>

  <p>že nenie vesdy jaro.</p>

  <h3 id="heading_id_121">337.</h3>

  <h3 id="heading_id_122">Dobrovolník.</h3>

  <p>(Nápěv 278.)</p>

  <p>Proto jsem se na vojnu dal,</p>

  <p>vojna mi se líbila:</p>

  <p>koukni, holka, jak mi sluší</p>

  <p>kamizola zelená.</p>

  <p>Ta zelená kamizola</p>

  <p>a vejložky červeny,</p>

  <p>čapka žlutá, zlaty třapce</p>

  <p>a knoflíky stříbrný.</p>

  <p>Z Táborska.</p>

  <h3 id="heading_id_123">338.</h3>

  <h3 id="heading_id_124">Milý vojákem.</h3>

  <p>(Nápěv 762.)</p>

  <p>S tebou jsem se, holka, těšíval,</p>

  <p>s tebou jsem se, holka, těšil,</p>

  <p>dokud jsem tě v srdci nosíval,</p>

  <p>dokud jsem tě v srdci nosil.</p>

  <p>&nbsp;</p>

  <p>Hleď, hubičko, už jsem vojáček, 1)</p>

  <p>hleď, hubičko, už jsem voják:</p>

  <p>když jsi mne milovat nechtěla, &nbsp;2)</p>

  <p>nejčko muším mašírovat.</p>

  <p>&nbsp;</p>

  <p>Kdybych věděl, že tě dostanu,</p>

  <p>kdybych věděl, že budeš má,</p>

  <p>koupil bych ti zlatej prstýnek,</p>

  <p>má hubičko roztomilá!</p>

  <p>Z Klatovska.</p>

  <h3 id="heading_id_125">339.</h3>

  <h3 id="heading_id_126">Žena vojákova.</h3>

  <p>(Nápěv 762.)</p>

  <p>Vždycky jsou se naši starali,</p>

  <p>jakou by mně ženu dali:</p>

  <p>dali mně po straně šavličku,</p>

  <p>ještě mně ji připínali.</p>

  <p>Z Budějovicka.</p>

  <h3 id="heading_id_127">340.</h3>

  <h3 id="heading_id_128">Vyšívaný šátek.</h3>

  <p>Když jsem já šel okolo domečku,</p>

  <p>kde má milá přebývá,</p>

  <p>ach Bože!</p>

  <p>kde má milá přebývá:</p>

  <p>ona sedí u svého stolečku,</p>

  <p>zlatem šátek vyšívá,</p>

  <p>ach Bože!</p>

  <p>zlatem šátek vyšívá.</p>

  <p>&nbsp;</p>

  <p>Dobře je ti, má zlatá panenko,</p>

  <p>zlatem šátek vyšívat,</p>

  <p>ach Bože!</p>

  <p>zlatem šátek vyšívat:</p>

  <p>ale my teď ubozí vojáci</p>

  <p>musíme mašírovat,</p>

  <p>ach Bože!</p>

  <p>musíme mašírovat.</p>

  <p>Z Prahy.</p>

  <h3 id="heading_id_129">341.</h3>

  <h3 id="heading_id_130">Vojáci.</h3>

  <p>(Nápěv 782.)</p>

  <p>Vojáci jedou, jedou?</p>

  <p>tam hle za horou;</p>

  <p>potkali dívčici</p>

  <p>v zelené kytlici,</p>

  <p>vzali ji s sebou.</p>

  <p>Z Prachenska.</p>

  <h3 id="heading_id_131">342.</h3>

  <h3 id="heading_id_132">Voják nováček.</h3>

  <p>(Nápěv 160.)</p>

  <p>Vždycky jsem myslíval,</p>

  <p>že je vojna špás:</p>

  <p>že tam budu tejden,</p>

  <p>nebo dvě neděle,</p>

  <p>přijdn domu zas.</p>

  <p>&nbsp;</p>

  <p>Tejden, dvě neděle,</p>

  <p>nebo hodinu:</p>

  <p>ach, to sám pán Bůh ví,</p>

  <p>mý rodiče zlaty,</p>

  <p>kde já zahynu!</p>

  <p>&nbsp;</p>

  <p>Zahynu-li v Turcích,</p>

  <p>nebo Francouzích:</p>

  <p>což bude matička</p>

  <p>pro svého miláčka</p>

  <p>těžké srdce mít!</p>

  <p>&nbsp;</p>

  <p>Ani tak matička,</p>

  <p>jako má milá,</p>

  <p>ta která mne vždycky</p>

  <p>po ty časy všecky</p>

  <p>v srdci nosila.</p>

  <p>&nbsp;</p>

  <p>Když přišel za bránu,</p>

  <p>šátečkem točil:</p>

  <p>Návrat mně, má milá,</p>

  <p>Andulko rozmilá,</p>

  <p>co jsem ti půjčil.</p>

  <p>&nbsp;</p>

  <p>„Nemohu navrátit,</p>

  <p>nejsem povinna:</p>

  <p>ať ti to navrátí,</p>

  <p>můj Jeníčku zlatý,</p>

  <p>na vojně jiná.“</p>

  <p>Z Berounska.</p>

  <h3 id="heading_id_133">343.</h3>

  <h3 id="heading_id_134">Voják.</h3>

  <p>(Nápěv 760.)</p>

  <p>Chceš-li holka vědět,</p>

  <p>jakej je dům můj:</p>

  <p>pod tím šírým nebem</p>

  <p>to daleky pole,</p>

  <p>to je ten dům můj.</p>

  <p>&nbsp;</p>

  <p>Chceš-li holka vědět,</p>

  <p>jaká strava má:</p>

  <p>ta pečené koňská</p>

  <p>a voda Dunajská,</p>

  <p>ta je strava má.</p>

  <p>&nbsp;</p>

  <p>Chceš-li holka vědět,</p>

  <p>jaká postel má:</p>

  <p>zelenej trávníček,</p>

  <p>bílej jetelíček,</p>

  <p>to je postel má.</p>

  <p>&nbsp;</p>

  <p>Chceš-li holka vědět,</p>

  <p>jaká peřina:</p>

  <p>tašku dám pod hlavu,</p>

  <p>pláštěm se přikreju,</p>

  <p>to má peřina!</p>

  <p>Z Prachenska.</p>

  <h3 id="heading_id_135">344.</h3>

  <h3 id="heading_id_136">Verbování.</h3>

  <p>(Nápěv 190.)</p>

  <p>Já se dycky ohlídám</p>

  <p>k těm Pušperským zahradám;</p>

  <p>já se dycky ohlídám,</p>

  <p>jest-li tě tam uhlídám,</p>

  <p>že si na tě zavolám.</p>

  <p>&nbsp;</p>

  <p>Pojď sem, pojď sem, děvče my!</p>

  <p>mám ti něco povědít:</p>

  <p>že v tej Praze verbujou,</p>

  <p>že v tej Praze verbujou,</p>

  <p>mě tam taky chtějí vzít.</p>

  <p>Z Klatovska. – Srov. str. 446, č. 328.</p>

  <h3 id="heading_id_137">345.</h3>

  <h3 id="heading_id_138">Německý učitel.</h3>

  <p>(Nápěv 155.)</p>

  <p>Já jsem chlapec císařský,</p>

  <p>kdo jste děvčátka hezky:</p>

  <p>já vás budu verbovati,</p>

  <p>kerá mi se chcete dáti,</p>

  <p>naučím vás německy.</p>

  <p>Z Budějovicka.</p>

  <h3 id="heading_id_139">346.</h3>

  <h3 id="heading_id_140">Poslední jízda.</h3>

  <p>(Nápěv 41.)</p>

  <p>Až já pojedu přes ten les,</p>

  <p>jen ty mě, koníčku, pěkně nes:</p>

  <p>stupej a stupej,</p>

  <p>jenom nedupej,</p>

  <p>nes mě k mej milej nejposlez.</p>

  <p>Z Táborska.</p>

  <h3 id="heading_id_141">347.</h3>

  <h3 id="heading_id_142">Nařek před časem.</h3>

  <p>(Nápěv 477.)</p>

  <p>Nic mne tu netěší</p>

  <p>jen ta panská zahrada,</p>

  <p>po který jsem chodil,</p>

  <p>svou panenku vodil,</p>

  <p>žalostně plakala.</p>

  <p>&nbsp;</p>

  <p>Co pláčeš, naříkáš,</p>

  <p>když mě tu ještě máš?</p>

  <p>teprv budeš plakat</p>

  <p>a smutně naříkat,</p>

  <p>až mne neuhlídáš.</p>

  <p>Z Klatovska.</p>

  <h3 id="heading_id_143">348.</h3>

  <h3 id="heading_id_144">Vzpomínka.</h3>

  <p>(Nápěv 72.)</p>

  <p>Co jsem vám udělal,</p>

  <p>sedláčkové zdejší!</p>

  <p>že jste vy mě vzali,</p>

  <p>na vojnu mě dali</p>

  <p>pro mou nejmilejši?</p>

  <p>&nbsp;</p>

  <p>Široký daleky</p>

  <p>to Kláštersky pole:</p>

  <p>na něm se prochází,</p>

  <p>když slunce vychází,</p>

  <p>potěšení moje.</p>

  <p>Z Budějovicka.</p>

  <h3 id="heading_id_145">349.</h3>

  <h3 id="heading_id_146">Odjezd do vojny.</h3>

  <p>(Nápěv 692.)</p>

  <p>Už do vojny jedeme, jedeme:</p>

  <p>dobře se tu mějte!</p>

  <p>však vy na nás brzičko,</p>

  <p>o má zlatá matičko,</p>

  <p>stokrát zpomenete!</p>

  <p>&nbsp;</p>

  <p>Ach bratříčku, bratře můj, bratře můj!</p>

  <p>osedlej koníčka,</p>

  <p>že já musím pryč odjet,</p>

  <p>od mého srdéčka.</p>

  <p>&nbsp;</p>

  <p>Když jste bratra zabili, zabili,</p>

  <p>zabité mě taky:</p>

  <p>dejte pozor na sebe,</p>

  <p>a na svoje děti.</p>

  <p>&nbsp;</p>

  <p>Když jste bratra zabili, zabili,</p>

  <p>zabité nás oba:</p>

  <p>ponese nás vodička</p>

  <p>kolem Jarošova.</p>

  <p>&nbsp;</p>

  <p>Ponese nás, ponese, ponese</p>

  <p>na jedlové deštce:</p>

  <p>bude plakat, naříkat</p>

  <p>černooké děvče.</p>

  <p>Z Čáslavska.</p>

  <h3 id="heading_id_147">350.</h3>

  <h3 id="heading_id_148">Sebranský rekrut.</h3>

  <p>(Nápěv 658.)</p>

  <p>Ten Sebranský kostelíček,</p>

  <p>vůkol něho černý les:</p>

  <p>ještě se podívám,</p>

  <p>také-liž uhlídám,</p>

  <p>jede-li můj milý kdes.</p>

  <p>&nbsp;</p>

  <p>Ach, jede můj milý,</p>

  <p>jede na tom vraném koníčku,</p>

  <p>on sobě připíná,</p>

  <p>on sobě připíná</p>

  <p>na levý bok šavličku.</p>

  <p>&nbsp;</p>

  <p>Jak sobě šavličku připjal,</p>

  <p>postavil se před svůj dům;</p>

  <p>zaplakal, zaželel,</p>

  <p>zaplakal, zaželel,</p>

  <p>až pod ním zařičel kůň.</p>

  <p>&nbsp;</p>

  <p>Ach, má rozmilá matičko!</p>

  <p>což pak vy mne neznáte,</p>

  <p>že vy mne s mým koněm</p>

  <p>před tím naším domem</p>

  <p>tak dlouho stát necháte?</p>

  <p>&nbsp;</p>

  <p>Jak matička uslyšela,</p>

  <p>na ulici vyběhla:</p>

  <p>„Vítám tě, můj synu!</p>

  <p>kdo tě dal na vojnu,</p>

  <p>kdo je toho příčina?“</p>

  <p>&nbsp;</p>

  <p>Dal jest mě na vojnu vzíti</p>

  <p>náš Sebranský milostpán:</p>

  <p>na vojnu mě vzali,</p>

  <p>provazy svázali,</p>

  <p>ještě ke mně vartu dal.</p>

  <p>&nbsp;</p>

  <p>A ta varta u mne stála</p>

  <p>od večera do rána;</p>

  <p>a jak pán Bůh den dal,</p>

  <p>a jak pán Bůh den dal,</p>

  <p>odvezli mě do Brna.</p>

  <p>&nbsp;</p>

  <p>Jak mě do Brna přivezli,</p>

  <p>zastavili u brány:</p>

  <p>„Otevřete vrata,</p>

  <p>vezem vám rekruta,</p>

  <p>Sebranský to poddaný.“</p>

  <p>&nbsp;</p>

  <p>Ach, má rozmilá matičko!</p>

  <p>já vás prosím velice,</p>

  <p>ublížit nedejte</p>

  <p>a neubližujte</p>

  <p>mojí mladé manželce.</p>

  <p>&nbsp;</p>

  <p>Dá-li jí Bůh v roce synka,</p>

  <p>nebo hezkou dcerušku,</p>

  <p>já jí z vojny pošlu,</p>

  <p>já jí domů pošlu</p>

  <p>vyšívanou podušku.</p>

  <p>&nbsp;</p>

  <p>Vyšívanou poduštičku</p>

  <p>a růžový povíjan:</p>

  <p>tu máš na památku,</p>

  <p>můj zlatý obrázku,</p>

  <p>že jsem tebe miloval.</p>

  <p>Z Chrudimska. – Srov. Kol. I, 867; Žeg. P. 158.</p>

  <h3 id="heading_id_149">351.</h3>

  <h3 id="heading_id_150">Vandrovní.</h3>

  <p>(Nápěv 366.)</p>

  <p>Má panenka v hrobě leží,</p>

  <p>mé srdéčko po ni touží;</p>

  <p>hrajte mně, trubte mně,</p>

  <p>zahrajte mně marš:</p>

  <p>už se beru pryč od vás.</p>

  <p>&nbsp;</p>

  <p>Až já odtud povandruju,</p>

  <p>komu já si požaluju?</p>

  <p>hrajte mně atd.</p>

  <p>&nbsp;</p>

  <p>Požaluju své matičce,</p>

  <p>dám hubičku své sestřičce:</p>

  <p>hrajte mně atd.</p>

  <p>Z Klatovska.</p>

  <h3 id="heading_id_151">352.</h3>

  <h3 id="heading_id_152">Voják.</h3>

  <p>(Nápěv 113.)</p>

  <p>Háj – háj – háječku zelený!</p>

  <p>už jsem já na vojnu chycený:</p>

  <p>na vojnu mě vsáli,</p>

  <p>provazy svázali,</p>

  <p>daleko, široko do světa zadali.</p>

  <p>&nbsp;</p>

  <p>Háj – háj – zelený háječku!</p>

  <p>už mám já po boku šavličku:</p>

  <p>šavle ocelová,</p>

  <p>ta je moje žena,</p>

  <p>ona mě vyseká, až mi bude třeba.</p>

  <p>Z Táborska. – Srov. Čel. II, 55.</p>

  <h3 id="heading_id_153">353.</h3>

  <h3 id="heading_id_154">Odvedenec.</h3>

  <p>(Nápěv 754.)</p>

  <p>Vzali mě na vojnu od panny</p>

  <p>a bílý kabát mi dali:</p>

  <p>kabátek běloučký,</p>

  <p>červeny vejložky,</p>

  <p>to mně darovali.</p>

  <p>&nbsp;</p>

  <p>Dostal jsem koníčka vraného</p>

  <p>a pěkně osedlaného:</p>

  <p>s tím těšit se budu,</p>

  <p>až odtud pojedu</p>

  <p>do pole šírého.</p>

  <p>Z Prachenska.</p>

  <h3 id="heading_id_155">354.</h3>

  <h3 id="heading_id_156">Vojenský trubač.</h3>

  <p>(Nápěv 657.)</p>

  <p>Ten náš slouha</p>

  <p>troubí zdlouha</p>

  <p>pěkně vesele:</p>

  <p>ten nám bude vytrubovat,</p>

  <p>až budeme mašírovat</p>

  <p>před nepřítele.</p>

  <p>Z Budějovicka.</p>

  <h3 id="heading_id_157">355.</h3>

  <h3 id="heading_id_158">Odvedený.</h3>

  <p>(Nápěv 66.)</p>

  <p>Co pak jsem vám,</p>

  <p>páni sousedově!</p>

  <p>co pak jsem vám udělal?</p>

  <p>že jste vy mě vzali,</p>

  <p>na mě žalovali,</p>

  <p>pan hejtman mě odevzdal.</p>

  <p>&nbsp;</p>

  <p>Zahrajte mně,</p>

  <p>páni muzikanti,</p>

  <p>zahrajte mně nahoru!</p>

  <p>má panenka praví,</p>

  <p>abyste nehráli,</p>

  <p>že já musím na vojnu.</p>

  <p>&nbsp;</p>

  <p>Já na vojnu,</p>

  <p>má zlatá panenko!</p>

  <p>já na vojnu nepudu:</p>

  <p>pro ty šaty drahy,</p>

  <p>zlatem krumplovany</p>

  <p>já vojákem nebudu!</p>

  <p>Z Klatovska. – V nápěvu svrchu poznámenaném (ř. 66) třeba k textu tomuto vynechati pátého a sedmého taktu.</p>

  <h3 id="heading_id_159">356.</h3>

  <h3 id="heading_id_160">Loučení.</h3>

  <p>(Nápěv 492.)</p>

  <p>Já tu nebudu,</p>

  <p>věru nebudu,</p>

  <p>nebudu tu sloužit:</p>

  <p>je tu má milá,</p>

  <p>holka rozmilá,</p>

  <p>bude po mně toužit.</p>

  <p>&nbsp;</p>

  <p>Já tu nebudu,</p>

  <p>věru nebudu</p>

  <p>tu cestičku šlapat:</p>

  <p>přijde má milá,</p>

  <p>holka rozmilá,</p>

  <p>bude pro mě plakat.</p>

  <p>&nbsp;</p>

  <p>S Bohem, má milá,</p>

  <p>holka rozmilá,</p>

  <p>na koníčka sedám:</p>

  <p>snad tebe více,</p>

  <p>mé milé srdce,</p>

  <p>nikdy neuhlídám.</p>

  <p>&nbsp;</p>

  <p>Zajedu kdesi</p>

  <p>v nory a lesy,</p>

  <p>do cizí krajiny:</p>

  <p>však tebe předci</p>

  <p>milovali chci,</p>

  <p>mé srdce jediný.</p>

  <p>Z Táborska. – Srov. Čel. II, 40.</p>

  <h3 id="heading_id_161">357.</h3>

  <h3 id="heading_id_162">Zbytečné toužení.</h3>

  <p>(Nápěv 32.)</p>

  <p>Andnlinko moje!</p>

  <p>už mně vedou koně,</p>

  <p>pojedeme přes lesy:</p>

  <p>bejvala jsi moje,</p>

  <p>než mně dali koně,</p>

  <p>ale nejčko už nejsi.</p>

  <p>&nbsp;</p>

  <p>Co pak se mám soužit</p>

  <p>a po tobě toužit,</p>

  <p>vím, že tě nedostanu:</p>

  <p>kdyť já mám děvčátek</p>

  <p>jako koukolátek</p>

  <p>k Varvažovu tu stranu.</p>

  <p>Z Prachenska.</p>

  <h3 id="heading_id_163">358.</h3>

  <h3 id="heading_id_164">Dělostřelec.</h3>

  <p>(Nápěv 478.)</p>

  <p>Nic mně to líto není,</p>

  <p>že sloužím císařovi:</p>

  <p>přeci se mám lepší,</p>

  <p>nežli švec a krejčí;</p>

  <p>nic mně to líto není,</p>

  <p>že sloužím císařovi.</p>

  <p>&nbsp;</p>

  <p>Štukknechti koně mají,</p>

  <p>pěkně je osedlají;</p>

  <p>kanony, honbice</p>

  <p>stojí u vesnice:</p>

  <p>pyksmistři, připravte se!</p>

  <p>srdce se v těle třese.</p>

  <p>Z Budějovicka.</p>

  <h3 id="heading_id_165">359.</h3>

  <h3 id="heading_id_166">Příčina zármutku.</h3>

  <p>(Nápěv 646.)</p>

  <p>Když jsem šel cestičkou</p>

  <p>ztrápený,</p>

  <p>sed jsem si pod strůmek</p>

  <p>zelený:</p>

  <p>tam jsem hořce plakal</p>

  <p>a sobě naříkal</p>

  <p>pro mé potěšení.</p>

  <p>&nbsp;</p>

  <p>Když jsem šel cestičkou</p>

  <p>k Jičínu,</p>

  <p>věděl jsem já toho</p>

  <p>příčinu:</p>

  <p>příčina taková,</p>

  <p>že už nebudeš má,</p>

  <p>že už jdu k odvodu.</p>

  <p>Z Jičínska.</p>

  <h3 id="heading_id_167">360.</h3>

  <h3 id="heading_id_168">Milý na vojně.</h3>

  <p>(Nápěv 749.)</p>

  <p>Vykoukala z okynečka</p>

  <p>z nejhořejšího,</p>

  <p>spatřila na vraném koni</p>

  <p>nejmilejšího;</p>

  <p>hned mu vrátka otvírala,</p>

  <p>uctivě ho přivítala,</p>

  <p>ruku podala.</p>

  <p>&nbsp;</p>

  <p>„Vítám tě, můj nejmilejší,</p>

  <p>vítám tě, milý:</p>

  <p>moji rodiče jsou rádi,</p>

  <p>že tebe vidí;</p>

  <p>šavle po straně se blyští,</p>

  <p>s tou jsi oddán až do smrti –</p>

  <p>až tě zabijí!“</p>

  <p>&nbsp;</p>

  <p>Vždyť nemusí na té vojně</p>

  <p>každého zabit:</p>

  <p>Bon na nebi všemohoucí</p>

  <p>bude mne chránit;</p>

  <p>až já budu u armády,</p>

  <p>budou moji kamarádi,</p>

  <p>budou mne bránit.</p>

  <p>Z Klatovska.</p>

  <h3 id="heading_id_169">361.</h3>

  <h3 id="heading_id_170">Dobrovolník.</h3>

  <p>(Nápěv 214.)</p>

  <p>Ještě mě v kolíbce</p>

  <p>kolíbali, ouvej!</p>

  <p>kolíbali, už mně vo tej vojně</p>

  <p>povídali,</p>

  <p>ouvej! povídali:</p>

  <p>děvče moje,</p>

  <p>neplač pro mě,</p>

  <p>dal jsem se na vojnu</p>

  <p>dobrovolně.</p>

  <p>Z Budějovicka. – Srov. str. 437, č. 299.</p>

  <h3 id="heading_id_171">362.</h3>

  <h3 id="heading_id_172">Lucerna.</h3>

  <p>(Nápěv 290.)</p>

  <p>Nešťastná lucerna,</p>

  <p>ta mi zhasit;</p>

  <p>než jsem se vobrátil,</p>

  <p>varta přišla:</p>

  <p>tu mě vzali</p>

  <p>a svázali,</p>

  <p>dali mě pro milou</p>

  <p>do šatlavy.</p>

  <p>&nbsp;</p>

  <p>Minul den, druhej den,</p>

  <p>třetí taky,</p>

  <p>dala se má milá</p>

  <p>po mně ptáti:</p>

  <p>kde já chodím</p>

  <p>a co činím,</p>

  <p>že já mou panenku</p>

  <p>nenavštívím.</p>

  <p>Z Budějovicka.</p>

  <h3 id="heading_id_173">363.</h3>

  <h3 id="heading_id_174">Hlavy bolení.</h3>

  <p>(Nápěv 290.)</p>

  <p>Což pak se ti stalo,</p>

  <p>moje milá?</p>

  <p>že jsi se tak celá</p>

  <p>proměnila;</p>

  <p>že jsi smutná,</p>

  <p>celá bledá:</p>

  <p>zdali tě hlavička</p>

  <p>rozbolela?</p>

  <p>&nbsp;</p>

  <p>Kterak by mě hlava</p>

  <p>nebolela?</p>

  <p>vokolo Tábora</p>

  <p>velká vojna:</p>

  <p>vezmou-li tě,</p>

  <p>můj holečku,</p>

  <p>budu mít zármutek</p>

  <p>na srdéčku.</p>

  <p>Z Budějovicka.</p>

  <h3 id="heading_id_175">364.</h3>

  <h3 id="heading_id_176">Výplata.</h3>

  <p>(Nápěv 678.)</p>

  <p>Můj zlatej tatíčku!</p>

  <p>já vás prosím,</p>

  <p>vyplaťte mě z vojny,</p>

  <p>Vždyť jsem váš syn.</p>

  <p>Vždyť jsem váš syn,</p>

  <p>vaše dítě:</p>

  <p>jest-li pak mě z vojny</p>

  <p>vyplatíte?</p>

  <p>&nbsp;</p>

  <p>Kdyby má matička</p>

  <p>živa byla,</p>

  <p>ona by mě z vojny</p>

  <p>vyplatila.</p>

  <p>Vždyť jsem váš syn atd.</p>

  <p>&nbsp;</p>

  <p>Má zlatá matičko!</p>

  <p>tvrdě spíte,</p>

  <p>vy o mém soužení</p>

  <p>nic nevíte.</p>

  <p>Vždyť jsem váš syn atd.</p>

  <p>&nbsp;</p>

  <p>Kdybyste, matičko,</p>

  <p>to věděla, rakev by se s vámi</p>

  <p>otevřela!</p>

  <p>Vždyť jsem vás syn atd.</p>

  <p>Z Prachenska.</p>

  <h3 id="heading_id_177">365.</h3>

  <h3 id="heading_id_178">Rekrut.</h3>

  <p>(Nápěv 697.)</p>

  <p>Už jsou vojáci</p>

  <p>za Čimelici:</p>

  <p>zavázali mně</p>

  <p>pentličkou vlasy,</p>

  <p>pentličkou bílou,</p>

  <p>to pro mou milou,</p>

  <p>že jsem miloval</p>

  <p>každej den jinou.</p>

  <p>Z Prachenska.</p>

  <h3 id="heading_id_179">366.</h3>

  <h3 id="heading_id_180">Tažení na Turka.</h3>

  <p>(Nápěv 301.)</p>

  <p>Když jsme na vrany</p>

  <p>koně sedali,</p>

  <p>tenkrát panenky</p>

  <p>pro nás plakaly.</p>

  <p>Panenky od nás,</p>

  <p>neplačte pro nás:</p>

  <p>Turka zaženem</p>

  <p>a přijedem zas.</p>

  <p>Z Budějovicka.</p>

  <h3 id="heading_id_181">367.</h3>

  <h3 id="heading_id_182">Zrušená láska.</h3>

  <p>(Nápěv 465.)</p>

  <p>Neřek jsem dnes tejden,</p>

  <p>že budu voják,</p>

  <p>že budu nosívat</p>

  <p>na kvéru bodák;</p>

  <p>pro potěšení</p>

  <p>bílé řemeni:</p>

  <p>neplač, má panenko!</p>

  <p>nic plátno není.</p>

  <p>&nbsp;</p>

  <p>Až tady pojedu,</p>

  <p>podíváte se,</p>

  <p>jak za mnou má milá</p>

  <p>šátek ponese;</p>

  <p>šáteček červený</p>

  <p>a láska je v něm:</p>

  <p>když jsi mne nechtěla,</p>

  <p>což je mi po něm!</p>

  <p>Z Budějovicka.</p>

  <p>&nbsp;</p>

  <p>(Nápěv 218.)</p>

  <p>Neřek jsem dnes tejden,</p>

  <p>že budu voják!</p>

  <p>a když mé svázali,</p>

  <p>co mám už dělat?</p>

  <p>vzali mě mocí</p>

  <p>od milej v noci;</p>

  <p>já pláču, naříkám,</p>

  <p>nemám pomoci.</p>

  <p>&nbsp;</p>

  <p>Až tady pojedu</p>

  <p>naší krajinou,</p>

  <p>eště si zpomenu</p>

  <p>na svoji milou:</p>

  <p>hory a lesy!</p>

  <p>má milá, kde jsi?</p>

  <p>už mi zavázali</p>

  <p>pentličkou vlasy.</p>

  <p>&nbsp;</p>

  <p>Vlasy zavázaný,</p>

  <p>tvářičky blednou:</p>

  <p>ví pán Bůh nebeský,</p>

  <p>jak bude se mnou!</p>

  <p>dali mi šaty,</p>

  <p>palášek zlatý:</p>

  <p>už jsem já, nebožák,</p>

  <p>už jsem zajatý.</p>

  <p>Z Táborska. – Srov. Suš. 568.</p>

  <h3 id="heading_id_183">368.</h3>

  <h3 id="heading_id_184">Vzkázání.</h3>

  <p>(Nápěv 45.)</p>

  <p>Až tady pojedu</p>

  <p>přes Budějice,</p>

  <p>zkázu pozdravení</p>

  <p>mojí panence:</p>

  <p>není-li tak pyšná,</p>

  <p>aby ven vyšla, 1)</p>

  <p>se mnou se naposled</p>

  <p>rozloučit přišla.</p>

  <p>Z Budějovicka.</p>

  <p>1) aby ke mně přišla,</p>

  <p>mej zlatej matičce</p>

  <p>psaníčko nesla.</p>

  <h3 id="heading_id_185">369.</h3>

  <h3 id="heading_id_186">Odchod.</h3>

  <p>(Nápěv 602.)</p>

  <p>Už mne nebudeš,</p>

  <p>má zlatá panenko,</p>

  <p>už mne nebudeš</p>

  <p>podvádívat:</p>

  <p>já sednu na koně,</p>

  <p>pojedu do boje;</p>

  <p>budeš se za mnou</p>

  <p>smutně dívat!</p>

  <p>Z Táborska.</p>

  <h3 id="heading_id_187">370.</h3>

  <h3 id="heading_id_188">Nedbalý.</h3>

  <p>(Nápěv 551.)</p>

  <p>Nedbáš, když máš</p>

  <p>po straně palášek,</p>

  <p>nedbáš, když máš</p>

  <p>po straně palaš:</p>

  <p>palášek po straně,</p>

  <p>flintu na rameně;</p>

  <p>nedbáš, když máš</p>

  <p>po straně palaš.</p>

  <p>Z Klatovska.</p>

  <h3 id="heading_id_189">371.</h3>

  <h3 id="heading_id_190">Markytánka.</h3>

  <p>(Nápěv 758.)</p>

  <p>Vždycky jen se ptala,</p>

  <p>kde armáda stála,</p>

  <p>že by ona ráda</p>

  <p>za vojáky:</p>

  <p>že veme putničku,</p>

  <p>do ní kořalíčku,</p>

  <p>že bude prodávat</p>

  <p>na krejcárky.</p>

  <p>Z Táborska.</p>

  <h3 id="heading_id_191">372.</h3>

  <h3 id="heading_id_192">Huláni a štukknechti.</h3>

  <p>(Nápěv 709)</p>

  <p>Už jsou ti huláni</p>

  <p>pryč mašírovali,</p>

  <p>už jsou ti huláni</p>

  <p>pryč odjeli:</p>

  <p>huláni odjeli,</p>

  <p>štukknechti přijeli,</p>

  <p>což jsou ty děvčátka</p>

  <p>naříkaly!</p>

  <p>Z Budějovicka.</p>

  <h3 id="heading_id_193">373.</h3>

  <h3 id="heading_id_194">Škaredá žena.</h3>

  <p>(Nápěv 10, 848.)</p>

  <p>Pořád mně dávají,</p>

  <p>co se mně nelíbí,</p>

  <p>pořád mně dávají,</p>

  <p>co já nechci:</p>

  <p>dávají mně starou,</p>

  <p>ošklivou, bublavou:</p>

  <p>co se mně nelíbí,</p>

  <p>toho nechci!</p>

  <p>&nbsp;</p>

  <p>Lepší je, tatíčku,</p>

  <p>na vraném koníčku,</p>

  <p>lepší je, tatíčku,</p>

  <p>na vojnu jít,</p>

  <p>nežli se oženit,</p>

  <p>škaredou ženu mít;</p>

  <p>lepší je, tatíčku,</p>

  <p>vojákem být.</p>

  <p>Z Berounska.</p>

  <h3 id="heading_id_195">374.</h3>

  <h3 id="heading_id_196">Kůň vraný.</h3>

  <p>(Nápěv 44, 449.)</p>

  <p>Ns vojnu nepudu,</p>

  <p>ani nepojedu,</p>

  <p>dokud mi císař pán</p>

  <p>koně nedá:</p>

  <p>koníčka vraného,</p>

  <p>sednu si ns něho,</p>

  <p>žádnej mne do smrti</p>

  <p>neuhlídá.</p>

  <p>Z Budějovicka.</p>

  <h3 id="heading_id_197">375.</h3>

  <h3 id="heading_id_198">Rozloučení.</h3>

  <p>(Nápěv 509.)</p>

  <p>Pěkně se zelená</p>

  <p>Klášterská krajina, zelená, zelená,</p>

  <p>zelená se:</p>

  <p>podívej se na mě,</p>

  <p>potěšeni moje,</p>

  <p>jak mě můj vranej kůň</p>

  <p>pěkně nese!</p>

  <p>&nbsp;</p>

  <p>Na koníčka sedám,</p>

  <p>s mou milou se žehnám:</p>

  <p>Podej mně, má milá,</p>

  <p>ruku pravou!</p>

  <p>Ruku mně podala,</p>

  <p>smutně zaplakala:</p>

  <p>„Bodejž bych já mohla</p>

  <p>jeti s tebou!“</p>

  <p>Z Budějovicka.</p>

  <h3 id="heading_id_199">376.</h3>

  <h3 id="heading_id_200">Odjezd.</h3>

  <p>(Nápěv 44, 598.)</p>

  <p>Až tady pojedu,</p>

  <p>já se nevohlídnu,</p>

  <p>já tu potěšení</p>

  <p>více nemám:</p>

  <p>potěšení moje</p>

  <p>šavlička do boje –</p>

  <p>na tebe, má milá,</p>

  <p>zapomínám!</p>

  <p>&nbsp;</p>

  <p>Na koníčka sedám,</p>

  <p>ještě se vohlídám,</p>

  <p>koho jsem rozhněval,</p>

  <p>za to žádám:</p>

  <p>Prosím vás, kdo tu jste,</p>

  <p>nýčko mi vodpusťte –</p>

  <p>snad vás už nikdy víc</p>

  <p>neuhlídám.</p>

  <p>Z Budějovicka.</p>

  <h3 id="heading_id_201">377.</h3>

  <h3 id="heading_id_202">Loučení.</h3>

  <p>(Nápěv 598, 599)</p>

  <p>Slyšel jsem, viděl jsem</p>

  <p>koníčky řejchtati,</p>

  <p>slyšel jsem, viděl jsem</p>

  <p>koně řejchlat:</p>

  <p>koníčky řejchtati,</p>

  <p>mou milou plakati,</p>

  <p>že budem do pole</p>

  <p>mašírovat.</p>

  <p>Z Budějovicka.</p>

  <h3 id="heading_id_203">378.</h3>

  <h3 id="heading_id_204">Odchod.</h3>

  <p>(Nápěv 293)</p>

  <p>Když jsem šel okolo</p>

  <p>bajku zeleného,</p>

  <p>vykoukaly za mnou</p>

  <p>černé oči:</p>

  <p>oči, nekoukejte,</p>

  <p>raděj se schovejte,</p>

  <p>protože vy moje</p>

  <p>nebudete.</p>

  <p>&nbsp;</p>

  <p>Když jsem šel od milý,</p>

  <p>pěkně mně troubili;</p>

  <p>kukačka na dubě</p>

  <p>zakukala:</p>

  <p>kukačka kukala,</p>

  <p>má milá plakala,</p>

  <p>že jí už holečka</p>

  <p>odloudili.</p>

  <p>Z Berounska.</p>

  <h3 id="heading_id_205">379.</h3>

  <h3 id="heading_id_206">Podíváni.</h3>

  <p>(Nápěv 531.)</p>

  <p>Podívej se eště,</p>

  <p>černovoky děvče,</p>

  <p>podívej se eště</p>

  <p>vokýnkem ven:</p>

  <p>jak mně pěkně hráli,</p>

  <p>kdy mě vyváděli,</p>

  <p>kdy mě vyváděli</p>

  <p>z kasáren ven.</p>

  <p>Z Domažlicka.</p>

  <h3 id="heading_id_207">380.</h3>

  <h3 id="heading_id_208">Voják pán.</h3>

  <p>(Nápěv 531)</p>

  <p>Podívej se na mě,</p>

  <p>potěšení moje,</p>

  <p>podívej se na mě,</p>

  <p>moje milá:</p>

  <p>jak jsou udělali,</p>

  <p>koně vosedlali,</p>

  <p>jak jsou udělali</p>

  <p>ze mne pána!</p>

  <p>Z Budějovicka.</p>

  <h3 id="heading_id_209">381.</h3>

  <h3 id="heading_id_210">Sluníčko.</h3>

  <p>(Nápěv 92.)</p>

  <p>Má milá hubičko,</p>

  <p>bude-li ti teskno,</p>

  <p>jenom se podívej</p>

  <p>na sluníčko:</p>

  <p>kady sluníčko jde,</p>

  <p>tady mašíruje,</p>

  <p>tady mašíruje</p>

  <p>naše vojsko</p>

  <p>Z Klatovska.</p>

  <h3 id="heading_id_211">382.</h3>

  <h3 id="heading_id_212">Rada.</h3>

  <p>(Nápěv 10.)</p>

  <p>Hej, pane hejtmane!</p>

  <p>kterak udéláme,</p>

  <p>aby mě má milá</p>

  <p>zase chtěla?</p>

  <p>„Vem vody, umej se,</p>

  <p>šátečkem utři se:</p>

  <p>bude tě milovat</p>

  <p>holka jiná.“</p>

  <p>Z Hradecka.</p>

  <h3 id="heading_id_213">383.</h3>

  <h3 id="heading_id_214">Lhostejná láska.</h3>

  <p>(Nápěv 211.)</p>

  <p>V Jičíně verbujou,</p>

  <p>pískají, bubnujou:</p>

  <p>má zlatá panenko,</p>

  <p>mám-li se dát?</p>

  <p>„Dej ty se nebo ne,</p>

  <p>co je mně do tebe;</p>

  <p>já za tě nebudu</p>

  <p>na vartě stát.“</p>

  <p>Z Bydžovska.</p>

  <h3 id="heading_id_215">384.</h3>

  <h3 id="heading_id_216">Škoda tě.</h3>

  <p>(Nápěv 10.)</p>

  <p>Škoda tě, Jeníčku,</p>

  <p>že máš tu šsvličku,</p>

  <p>škoda tě, Jeníčku,</p>

  <p>že jsi voják!</p>

  <p>v všední den, ve svátek</p>

  <p>máš bílej kabátek;</p>

  <p>škoda tě že musíš</p>

  <p>mašírovat!</p>

  <p>Z Táborska.</p>

  <h3 id="heading_id_217">385.</h3>

  <h3 id="heading_id_218">Neplač.</h3>

  <p>(Nápěv 459.)</p>

  <p>Neplač, nenaříkej,</p>

  <p>že jsem já na vojně,</p>

  <p>neplač, nenaříkej,</p>

  <p>že jsem voják:</p>

  <p>vždyť jsem tě prosil,</p>

  <p>klobouček nosil;</p>

  <p>ty jsi mi nechtěls</p>

  <p>ruku podat.</p>

  <p>Z Hradecka.</p>

  <p>&nbsp;</p>

  <p>(Nápěv 62.)</p>

  <p>Neplač, holka, pro mě,</p>

  <p>že jsem já na vojně;</p>

  <p>neplač, holka, pro mě,</p>

  <p>že jsem voják.</p>

  <p>&nbsp;</p>

  <p>Já sedím na vose,</p>

  <p>mám pouta na noze;</p>

  <p>muším mašírovat</p>

  <p>až ku Praze.</p>

  <p>&nbsp;</p>

  <p>Pomoct si nemohu,</p>

  <p>poruě pánu Bohu:</p>

  <p>až já z vojny přijdu,</p>

  <p>vemu si tě.</p>

  <p>Z Chrudimska.</p>

  <p>&nbsp;</p>

  <p>(Nápěv 669.)</p>

  <p>Neplač, holka, pro mě,</p>

  <p>že jsem já na vojně,</p>

  <p>neplač, holka, pro mě,</p>

  <p>že jsem voják:</p>

  <p>sedím na špalíčku,</p>

  <p>pucuju šavličku,</p>

  <p>natírám řemeny,</p>

  <p>kouřím tabák.</p>

  <p>Z Prachenska.</p>

  <h3 id="heading_id_219">386.</h3>

  <h3 id="heading_id_220">Pozdravení.</h3>

  <p>(Nápěv 211.)</p>

  <p>Když jsem šel od Prahy</p>

  <p>s psaním do Kolína,</p>

  <p>dal jsem tam mou milou</p>

  <p>pozdravovat:</p>

  <p>aby se vdávala,</p>

  <p>na mě nečekala,</p>

  <p>že já se nemůžu</p>

  <p>z vojny dostat.</p>

  <p>Z Čáslavska.</p>

  <h3 id="heading_id_221">387.</h3>

  <h3 id="heading_id_222">Pražská šenkýřka.</h3>

  <p>(Nápěv 458.)</p>

  <p>Já jinou nechci</p>

  <p>než Pražskou šenkýřku,</p>

  <p>já jinou nechci</p>

  <p>než šenkýřku:</p>

  <p>ona má dukáty,</p>

  <p>z vojny mě vyplatí;</p>

  <p>já jinou nechci</p>

  <p>než šenkýřku.</p>

  <p>Z Táborska.</p>

  <h3 id="heading_id_223">388.</h3>

  <h3 id="heading_id_224">Nejhorší chvíle.</h3>

  <p>(Nápěv 746.)</p>

  <p>To mně bylo nejhůř, 1)</p>

  <p>když mě dali na váz,</p>

  <p>dali mně koníčka,</p>

  <p>celej se lesk:</p>

  <p>všecko se blejskalo,</p>

  <p>přece se stejskalo</p>

  <p>od mý znejmilejší</p>

  <p>na vojnu ject.</p>

  <p>Z Prachenska.</p>

  <p>1) Protivinští páni</p>

  <p>na vojnu mě vzali,</p>

  <p>dali mně koníčka atd.</p>

  <h3 id="heading_id_225">389.</h3>

  <h3 id="heading_id_226">Psaní.</h3>

  <p>(Nápěv 169, 746.)</p>

  <p>Vy Vorličtí páni, 1)</p>

  <p>napište mi psaní,</p>

  <p>dejte je mej milej</p>

  <p>na Pražskej most:</p>

  <p>aby se vdávala,</p>

  <p>na mě nečekala;</p>

  <p>že já si nemůžu 2)</p>

  <p>z vojny pomoct.</p>

  <p>Z Prachenska.</p>

  <p>1) Protivinští páni.</p>

  <p>2) že já mám ve světě</p>

  <p>děvčátek dost!</p>

  <h3 id="heading_id_227">390.</h3>

  <h3 id="heading_id_228">Rozloučení.</h3>

  <p>(Nápěv 515.)</p>

  <p>Pistole mi dejte,</p>

  <p>koně vosedlejte;</p>

  <p>ještě mně mou milou</p>

  <p>ven vyvolejte.</p>

  <p>Ruce jsme si podali,</p>

  <p>s pánem Bohem si dali,</p>

  <p>že jsme my se s mou panenkou</p>

  <p>rádi mívali.</p>

  <p>Z Klatovska.</p>

  <h3 id="heading_id_229">391.</h3>

  <h3 id="heading_id_230">Chlapík z Polské.</h3>

  <p>(Nápěv 80.)</p>

  <p>Já jsem chlapík z Polské,</p>

  <p>dobře mi ´de hexecírka;</p>

  <p>já jsem chlapík z Polské,</p>

  <p>dobře mi to ´de:</p>

  <p>psali vo mě Kútští páni,</p>

  <p>že voni mě vodchovají,</p>

  <p>že muším na vojnu,</p>

  <p>že muším za ně.</p>

  <p>Z Domažlicka.</p>

  <h3 id="heading_id_231">392.</h3>

  <h3 id="heading_id_232">Útěk do Uher.</h3>

  <p>(Nápěv 397.)</p>

  <p>Můj zlatej holečku!</p>

  <p>kde jsi koně pás?</p>

  <p>na zelený louce,</p>

  <p>viděl tě šafář:</p>

  <p>už je na tě navedíno</p>

  <p>u samýho purkrabího,</p>

  <p>že budeš nositi</p>

  <p>po straně palaš.</p>

  <p>&nbsp;</p>

  <p>„Má zlatá panenko!</p>

  <p>nebojím se nic:</p>

  <p>sednu na koníčka</p>

  <p>a pojedu pryč:</p>

  <p>svaž ty sobě svoje šaty,</p>

  <p>mažeš se mnou jeti taky;</p>

  <p>pojedeme spolu,</p>

  <p>nepřijdeme víc.“</p>

  <p>&nbsp;</p>

  <p>Můj zlatej holečku!</p>

  <p>kam pak pojedem?</p>

  <p>„Má zlatá panenko!</p>

  <p>zrovna do Uher:</p>

  <p>tam se budem dobře míti,</p>

  <p>místo vody vínko píti;</p>

  <p>dělat nemusíme,</p>

  <p>dělat nebudem.“</p>

  <p>Z Budějovicka.</p>

  <h3 id="heading_id_233">393.</h3>

  <h3 id="heading_id_234">Myslivci.</h3>

  <p>(Nápěv 408.)</p>

  <p>Myslivci, myslivci!</p>

  <p>vy verbujete,</p>

  <p>já bych se k vám taky dal,</p>

  <p>mne nevemete:</p>

  <p>já stříleti neumím,</p>

  <p>frajkunstům nerozumím:</p>

  <p>já se k vám přece dám,</p>

  <p>snad se naučím.</p>

  <p>&nbsp;</p>

  <p>Nic se, bratře, nestarej,</p>

  <p>pojď, podej ruku;</p>

  <p>vem klobouček na hlavu,</p>

  <p>šavličku k boku:</p>

  <p>však my ukážem tobě</p>

  <p>na tom Pražským ostrově:</p>

  <p>jest-li se ti průba zdaří,</p>

  <p>čest bude tobě.</p>

  <p>&nbsp;</p>

  <p>Hej, bratří, nestůjte!</p>

  <p>hledte nalejvat,</p>

  <p>novýho kamaráda</p>

  <p>pojďte přivítat:</p>

  <p>ruku jemu podejte,</p>

  <p>na zdraví mu připité:</p>

  <p>muzikanti, vesele</p>

  <p>marš nám zahřejte!</p>

  <p>&nbsp;</p>

  <p>Bratři kamarádi!</p>

  <p>veseli buďme,</p>

  <p>a těm karabáčníkům</p>

  <p>teď se vysmějme:</p>

  <p>že jsme jim zrak vytřeli,</p>

  <p>dali jsme se, kde chtěli;</p>

  <p>až nás oni odvedou,</p>

  <p>jsme nečekali.</p>

  <p>Z Berounska.</p>

  <h3 id="heading_id_235">394.</h3>

  <h3 id="heading_id_236">Potěcha.</h3>

  <p>(Nápěv 43.)</p>

  <p>Až já pojdu z Vorlíka, z Vorlíka,</p>

  <p>dám si troubit marš;</p>

  <p>moje milá naříká, naříká,</p>

  <p>že nepřijdu zas.</p>

  <p>&nbsp;</p>

  <p>Mlč, má milá, mlč neplač,</p>

  <p>však já přijdu brzy zas:</p>

  <p>nepřijdu-li v čtvrt létě, půl létě,</p>

  <p>přijdu v roce zas.</p>

  <p>Z Prachenska.</p>

  <h3 id="heading_id_237">395.</h3>

  <h3 id="heading_id_238">Poslední otázka.</h3>

  <p>(Nápěv 442.)</p>

  <p>Ještě se tě, můj holečku,</p>

  <p>něco chci zeptat:</p>

  <p>až ty na vojnu odjedeš,</p>

  <p>mám-li já se vdát?</p>

  <p>„Proč bysi se nevdala?</p>

  <p>na koho bys čekala?</p>

  <p>vyber sobě tak hezkyho,</p>

  <p>jako jsi sama.“</p>

  <p>Z Klatovska.</p>

  <h3 id="heading_id_239">396.</h3>

  <h3 id="heading_id_240">Srdnatý chlapík.</h3>

  <p>(Nápěv 442.)</p>

  <p>Na vršíčku, na kopečku</p>

  <p>jsú tam husaři,</p>

  <p>maji krátký košilečky</p>

  <p>jako rybáři:</p>

  <p>voni se tam sekaje,</p>

  <p>šavličkama cvinkajú;</p>

  <p>má milá se za mě bojí,</p>

  <p>že mě zabijú.</p>

  <p>&nbsp;</p>

  <p>Nezabijú, nezabijú,</p>

  <p>já palášek mám:</p>

  <p>čtyrydvacet těch husarů</p>

  <p>sám já posekám.</p>

  <p>Já jsem chlapík jako pták,</p>

  <p>po miluju, nechám tak,</p>

  <p>sednu na koně vranýho,</p>

  <p>pojedu vodsád.</p>

  <p>&nbsp;</p>

  <p>„Vyletěla holubička</p>

  <p>přes ten panskej dvůr,</p>

  <p>zaplakala, zažehla,</p>

  <p>že nebudeš můj!“</p>

  <p>Mlč, Handulko, mlč nepláč,</p>

  <p>vono bude zas jinač,</p>

  <p>bude-li v tom vůle boží,</p>

  <p>sejdeme se zás.</p>

  <p>Z Domažlicka.</p>

  <p>&nbsp;</p>

  <p>(Nápěv 447.)</p>

  <p>Pod vršíčkem, nad vršíčkem</p>

  <p>jsou tam husaři,</p>

  <p>mají modré kamizoly,</p>

  <p>jako šumaři;</p>

  <p>oni se tam sekajou,</p>

  <p>šavličkama řinkajou:</p>

  <p>zkázala mně má panenka,</p>

  <p>že mě zabijou.</p>

  <p>&nbsp;</p>

  <p>Nezabijou, nezabijou,</p>

  <p>já se jim nedám:</p>

  <p>půl tuctu těch modrejch ptáků</p>

  <p>sám já posekám;</p>

  <p>já jsem chlapík jako lev,</p>

  <p>má panenka – mlíko, krev:</p>

  <p>kdo mně na ni rukou šáhne,</p>

  <p>zví, jak je můj hněv.</p>

  <p>Z Prachenska.</p>

  <h3 id="heading_id_241">397.</h3>

  <h3 id="heading_id_242">Odjezd.</h3>

  <p>(Nápěv 40.)</p>

  <p>Až já odtud pryč pojedu</p>

  <p>přes ten zelenej sad,</p>

  <p>ohlídnu se na vše strany,</p>

  <p>kde jsem bejval rád;</p>

  <p>kde jsem já rád bejvával,</p>

  <p>hezké holky miloval:</p>

  <p>nynčko musím mašírovat,</p>

  <p>nechat milováuí.</p>

  <p>&nbsp;</p>

  <p>Můj koníček z hnědá vraný</p>

  <p>pode mnou skáče;</p>

  <p>má panenka černovoká</p>

  <p>žalostně pláče:</p>

  <p>Mlč, má milá, mlč neplač,</p>

  <p>nemůže to bejt jinač;</p>

  <p>dá-Ii pán Bůh, vrátím-li se,</p>

  <p>shledáme se pak zas.</p>

  <p>Z Prachenska.</p>

  <h3 id="heading_id_243">398.</h3>

  <h3 id="heading_id_244">Milá za milou.</h3>

  <p>(Nápěv 23.)</p>

  <p>Alou, alou! zahrajte mně</p>

  <p>hodně z vesela,</p>

  <p>že mně moje nejmilejši</p>

  <p>vodpověděla:</p>

  <p>z toho si nic nedělám,</p>

  <p>klobouk na stranu si dám;</p>

  <p>proto že jsem švárnej jonák,</p>

  <p>sobě zazpívám!</p>

  <p>&nbsp;</p>

  <p>Zelená je švárná barva,</p>

  <p>lásky barva je;</p>

  <p>černovoky děvče hezký</p>

  <p>už mne miluje:</p>

  <p>upřímně mne miluje,</p>

  <p>štěstí mnoho slibuje,</p>

  <p>až se domu z vojny vrátím,</p>

  <p>že bude moje.</p>

  <p>&nbsp;</p>

  <p>Já už sedím na mém vraném,</p>

  <p>vraném koníčku;</p>

  <p>přiveďte mně, kamarádi,</p>

  <p>mou holubičku:</p>

  <p>ať se se mnou rozžehná,</p>

  <p>bílou ruku mi podá,</p>

  <p>přes pole mne vyprovodí</p>

  <p>holubička má.</p>

  <p>Z Berounska.</p>

  <h3 id="heading_id_245">399.</h3>

  <h3 id="heading_id_246">Voják.</h3>

  <p>Ach, já nešťastný v tom světě,</p>

  <p>co já sobě počít mám?</p>

  <p>miloval jsem hezkou holku,</p>

  <p>tu sousedovic Lenorku:</p>

  <p>nastojte! mně ji</p>

  <p>pantáta brání,</p>

  <p>že mně jí nedá,</p>

  <p>že nedovolí.</p>

  <p>&nbsp;</p>

  <p>Už jsem císařským vojákem,</p>

  <p>mám palášek po straně,</p>

  <p>musím pilně vartu státi,</p>

  <p>nesmím se žádného báti:</p>

  <p>to všecko pro tě,</p>

  <p>nešťastný otče,</p>

  <p>že’s mně nechtěl dát</p>

  <p>dceru v dobrotě.</p>

  <p>Z Klatovska.</p>

  <h3 id="heading_id_247">400.</h3>

  <h3 id="heading_id_248">Zverbovanec.</h3>

  <p>(Nápěv 35.)</p>

  <p>Přeškoda nastokrát,</p>

  <p>že musím zanechat</p>

  <p>milování:</p>

  <p>začal jsem milovat,</p>

  <p>muším mašírovat</p>

  <p>bez meškání.</p>

  <p>Dal jsem se na vojnu</p>

  <p>pod lejthary,</p>

  <p>když po všech ulicích</p>

  <p>v Českých Budějicích</p>

  <p>verbovali.</p>

  <p>Z Prachenska.</p>

  <h3 id="heading_id_249">401.</h3>

  <h3 id="heading_id_250">Odchod na vojnu.</h3>

  <p>(Nápěv 188.)</p>

  <p>Jaro se otvírá,</p>

  <p>kvítí květe,</p>

  <p>trada tradadada tradada!</p>

  <p>žežulička kuká</p>

  <p>v hustým lese,</p>

  <p>trada tradadada tradada!</p>

  <p>slavíček v hájíčku</p>

  <p>tluče svou písničku:</p>

  <p>že já budu nosívsti</p>

  <p>šavličku.</p>

  <p>&nbsp;</p>

  <p>Myslila‘s, má milá,</p>

  <p>že je to špás, trada atd.</p>

  <p>a nynčko ze špásu</p>

  <p>zármutek máš, trada atd.</p>

  <p>teď budeš naříkat</p>

  <p>a na mě zpomínat,</p>

  <p>a já budu pryč od tebe</p>

  <p>mašírovat.</p>

  <p>Z Klatovska.</p>

  <h3 id="heading_id_251">402.</h3>

  <h3 id="heading_id_252">Rulán.</h3>

  <p>(Nápěv 189.)</p>

  <p>Jaro se otvírá,</p>

  <p>všecko se usmívá,</p>

  <p>teskno je seděli;</p>

  <p>stromy zelenají,</p>

  <p>ptáčkové zpívají,</p>

  <p>radost je si vyjíti:</p>

  <p>a já pěšky nepudu,</p>

  <p>na koni sedět budu,</p>

  <p>tu barvu zelenou</p>

  <p>a pěknou červenou</p>

  <p>rozjímati si budu.</p>

  <p>&nbsp;</p>

  <p>Pan rytmistr ke mně:</p>

  <p>„Pověz mi upřímně,</p>

  <p>co tě k tomu nutí,</p>

  <p>že u Prahy v logru</p>

  <p>chceš se dát na vojnu</p>

  <p>a chceš hulánem býti?“</p>

  <p>A milostivý pane!</p>

  <p>co žádám, ať se stane:</p>

  <p>dávno už se souží,</p>

  <p>mé srdéčko touží</p>

  <p>po té zelené barvě.</p>

  <p>&nbsp;</p>

  <p>Tu mě oblíkali,</p>

  <p>štěstí vinšovali,</p>

  <p>zelený kabát dali,</p>

  <p>červeny vejložky –</p>

  <p>ach což je to hezky! –</p>

  <p>ty jsou mi darovali;</p>

  <p>čepičku s fedrpušem:</p>

  <p>Má panenko! pospěš sem,</p>

  <p>podej mi ručičku</p>

  <p>a dej mi hubičku,</p>

  <p>už se spolu rozejdem.</p>

  <p>&nbsp;</p>

  <p>Má panenka běží,</p>

  <p>ručičkama lomí,</p>

  <p>pláče a naříká:</p>

  <p>„Ach, co’s to učinil</p>

  <p>a mne tak zarmoutil?“</p>

  <p>černé oči utírá.</p>

  <p>Neplač a nenaříkej,</p>

  <p>a prej mi té radosti;</p>

  <p>vrať se zase domu,</p>

  <p>poruč pánu Bohu –</p>

  <p>máš tam mládenců dosti!</p>

  <p>Z Klatovska.</p>

  <p>&nbsp;</p>
</body>
</html>
