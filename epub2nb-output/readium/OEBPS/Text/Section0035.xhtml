<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">





























































  /*<![CDATA[*/

  p    {text-indent: 30px; margin: 0px;}
  body.sgc-1 {word-wrap: &nbsp;eak-word; -webkit-nbsp-mode: space; -webkit-line-&nbsp;eak: after-white-space;}
  /*]]>*/
  </style>
</head>

<body style="">
  <p style="text-indent: 30px;"></p>

  <h1 id="heading_id_2">Písně a říkadla svatební</h1>

  <p>Obyčeje svatební lidu selského v Čechách, kde ještě je zůplna zachovávají, všude jsou tytyž, jen u věcech nepodstatných časem a místem od obecného pravidla se uchylujíce. Se všemi slavnostmi vždy ještě se vedou svatby selské v jižních krajích českých, ze jména v Klatovsku a v Plzeňsku; pročež také v následujícím vypsání k těmto dvěma krajům zvláště hledíno.</p>

  <p>Každá řádnější svatba selská má svého řečníka neb tlumače (starosvata), muže již pokročilejšího v letech, obratného a vtipného, kterýž obyčejně z jistého platu při ní všecko řídí a hosty obveseluje. Vůbec říkají jemu „plampač“, v krajích severních také „družba“. Naproti tomu v jižních krajích „družbou“ slově ten, jemuž jinak také dějí „mládenec“, totiž neženatý druh neb kamarád ženichův, jenž nevěstu doprovází k oltáři. Nápodobně „družkou“ neb „družičkou“ nazývají pannu, kterou nevěsta sobě zvolí, aby ženicha k oltáři doprovodila. Jest-li více drožek, musí každá svého mládence míti. Ostatní hosté svatební mužští jmenují se „svatové“ a ženy „svatbí“; starší pak žena, kteráž nevěstu mívá v opatrování, slově „starosvatbí“. Řádná svatba trvá plné tři dni.</p>

  <h3 id="heading_id_3">Zvaní.</h3>

  <p>Asi na týden před oddavkami chodí „žváči“ zvat sousedův a příbuzných obojí strany na svatbu. Jsou obyčejně dva, totiž řečník a mládenec, oba majíce na levé ruce prut rozmaríny, červenou stužkou přivázaný, anebo prut rozmarínový stužkou ozdobený v ruce držíce. V Klatovsku a v Plzeňsku chodí plampač, maje s sebou místo mládence asi dvanáctiletého chlapce. Když žváči vstoupí do světnice, promluví řečník takto:</p>

  <p>„Pochválen bud pán Ježíš Kristus! Slovutné, a vzácné poctivosti pane sousede a paní sousedo! doufám, že vstoupení naše s tímto ctným mládencem do příbytku vašeho v dobré obrátíte, též toto mé sprosté promluvení ode mne náchylně přijmete. Přináším zprávu, že poctivý mládenec… (jmenuje jej) umínil sobě svůj svobodný stav mládenecký proměniti a v stav svatého manželstva vstoupiti; ku kterémužto stavu oblíbil sobě za manželku poctivou pannu…, vlastní dceru váženého souseda… poctivé obce… I uznávajíce nastávající manželé a jich rodiče, že takový sňatek svatební bez vzácných pánů sousedů a přátel, jak domácích tak přespolních, pořádně konán a zřízen býti nemůže, vzkládají námi svou žádost na vás, abyste tu lásku křesťanskou jim prokázali, cestu k nim, dá pán Bůh, dne… vážili, a ku potvrzení jich svatebního sňatku je doprovodili si nestížili, a pak z chrámu Páně zase do příbytku slovutného muže… do poctivé obce… za vzácné a milé hosty najíti se dali; začež oni i my, jakožto jich služebníci, snažně a uctivě žádáme.“</p>

  <p>V Klatovsku zve řečník takto: „Vzácný a vážený pane hospodáři a paní hospodyně! dovolte mi s tímto poctivým mládencem do příbytku vašeho vstoupili. Uctivé pozdravení a pozvání mám vyříditi vám od…, abyste, dá-li pán Bůh, příští outerý sobě nelenovali je do chrámu Páně k svatbě doprovoditi, z chrámu Páně pak do jich příbytku na trochu hovězí polívky a kousek hovězího masa se dostaviti; k čemuž oni i my dva vás slušně a uctivě zveme.“</p>

  <p>Kdo jsa pozván, na svatbu přijití hodlá, pošle nevěstě přídavek na oběd, totiž: maso, drůbež, mouku, máslo, mléko, suché ovoce a p., začež nevěsta zase každému odešle koláče, kterých však sama dělati nesmí, aby, prý, brzy nesešepěla.</p>

  <h2 id="heading_id_4">Zastaveničko.</h2>

  <p>V pondělí před svatbou u večer, když družičky u nevěsty vijí věnečky, přivede ženich a družba hudebníky, aby nevěstě pod okny zahráli. Hudebníci – v Plzeňsku obyčejně toliko dva, dudák a boudek – hrají, družba zpívá, a nevěsta, v komoře zavřena, pláče. Mimo příhodné písně milostné, jako:</p>

  <p>„Pod našima okny“ (str. 123, č. 123),</p>

  <p>„Stojím pod okny“ (str. 128, č. 142),</p>

  <p>„Pod okýnkem jsem stával“ (str. 130, č. 154),</p>

  <p>„Vím já domeček (str. 186, č. 353) a j. zpívají se při té příležitosti zvláště tyto:</p>

  <h3 id="heading_id_5">1.</h3>

  <h3 id="heading_id_6">Holubička.</h3>

  <p>(Nápěv 239, 240.)</p>

  <p>Kdes holubičko</p>

  <p>lítala,</p>

  <p>žes sobě líčko,</p>

  <p>krásné peříčko</p>

  <p>zrousala?</p>

  <p>&nbsp;</p>

  <p>„Lítala jsem já</p>

  <p>přes hory,</p>

  <p>svému milému,</p>

  <p>roztomilému</p>

  <p>na vzdory.“</p>

  <p>&nbsp;</p>

  <p>Budeš-li ještě</p>

  <p>lítati,</p>

  <p>budu já na tě,</p>

  <p>má holubičko,</p>

  <p>líkati.</p>

  <p>&nbsp;</p>

  <p>Políknu na tě</p>

  <p>ječný klas:</p>

  <p>dostanu já tě,</p>

  <p>má holubičko,</p>

  <p>brzo zas.</p>

  <p>&nbsp;</p>

  <p>Políknu na tě</p>

  <p>žitíčko,</p>

  <p>dostanu já tě,</p>

  <p>má holubičko,</p>

  <p>brzičko.</p>

  <p>&nbsp;</p>

  <p>Políknu na tě</p>

  <p>do kvítí,</p>

  <p>dostanu já tě,</p>

  <p>má holubičko,</p>

  <p>do sítí.</p>

  <p>&nbsp;</p>

  <p>Políknu na tě</p>

  <p>na buku,</p>

  <p>dostanu já tě,</p>

  <p>má holnbičko,</p>

  <p>za ruku.</p>

  <p>&nbsp;</p>

  <p>Dostanu já tě,</p>

  <p>za ruku:</p>

  <p>nepustím já tě,</p>

  <p>má holubičko,</p>

  <p>do roku.</p>

  <p>&nbsp;</p>

  <p>Dostanu já tě</p>

  <p>za obě:</p>

  <p>nepustím já tě</p>

  <p>má holubičko,</p>

  <p>až v hrobě.</p>

  <p>&nbsp;</p>

  <p>Z Hradecka. – Srov. Suš. 250; Čel. I, 79; Kol. II, 131. - Píseň tato, jakoš jest oblíbena v celých Čechách, zpívá se také, a zvláště ku kouci s rozličnými proměnami, kteréž ovšem všecky k cíli jednomu směřují; tak na př.:</p>

  <h3 id="heading_id_7">2.</h3>

  <h3 id="heading_id_8">Nadějná laská.</h3>

  <p>(Nápěv 407, 408.)</p>

  <p>Nade mlejnem</p>

  <p>je háječek:</p>

  <p>tam se prochází,</p>

  <p>šátečkem bází</p>

  <p>můj holeček.</p>

  <p>&nbsp;</p>

  <p>Na hlavě má</p>

  <p>černý klobouk:</p>

  <p>nemůže na tě,</p>

  <p>mé dítě zlaté,</p>

  <p>zapomenout!</p>

  <p>&nbsp;</p>

  <p>Pod kloboučkem</p>

  <p>černé vlásky:</p>

  <p>nemůžu já té,</p>

  <p>mé dítě zlaté,</p>

  <p>pustit z lásky.</p>

  <p>&nbsp;</p>

  <p>Pod vláskama</p>

  <p>bílé čelo:</p>

  <p>kterak by se mně</p>

  <p>mé zlaté dítě</p>

  <p>nelíbilo?</p>

  <p>&nbsp;</p>

  <p>Pod čelíčkem</p>

  <p>modré oči,</p>

  <p>kterýma po mně</p>

  <p>mé zlaté dítě</p>

  <p>vždycky točí.</p>

  <p>&nbsp;</p>

  <p>Točí, točí,</p>

  <p>točit bude,</p>

  <p>pokud k oltáři</p>

  <p>před božskou tváří</p>

  <p>neklekneme.</p>

  <p>&nbsp;</p>

  <p>A když kleknem</p>

  <p>oba spolu:</p>

  <p>štola nás spojí,</p>

  <p>že budem svoji –</p>

  <p>půjdem domů.</p>

  <p>&nbsp;</p>

  <p>Domů prijdem,1)</p>

  <p>k stolu sednem,</p>

  <p>a panímámě</p>

  <p>za její dceru</p>

  <p>poděkujem.</p>

  <p>&nbsp;</p>

  <p>„Děkuju vám,</p>

  <p>ruce líbám,</p>

  <p>že jste mi daly</p>

  <p>a vychovaly,</p>

  <p>co já rád mám.“</p>

  <p>Z Klatovska. - Srov. Suš. 281.</p>

  <p>1) Půjdem domů,</p>

  <p>sednem k stolu,</p>

  <p>budem pít zdraví</p>

  <p>naší paňmámy</p>

  <p>za tu dceru.</p>

  <p>&nbsp;</p>

  <p>(Nápěv 409)</p>

  <p>U Kláštera</p>

  <p>je háječek:</p>

  <p>tam se mně točí,</p>

  <p>má černé oči,</p>

  <p>můj holeček.</p>

  <p>&nbsp;</p>

  <p>Na hlavě má</p>

  <p>bílej klobouk:</p>

  <p>nemůžu na té,</p>

  <p>můj zlatej chlapče,</p>

  <p>zapomenout.</p>

  <p>&nbsp;</p>

  <p>Pod kloboučkem</p>

  <p>černý vlásky:</p>

  <p>škoda by bylo,</p>

  <p>můj zlatej chlapče,</p>

  <p>naši lásky!</p>

  <p>&nbsp;</p>

  <p>Pod vláskami</p>

  <p>má obůčí:</p>

  <p>vem si mě pěkně,</p>

  <p>můj zlatej chlapče,</p>

  <p>do náruči.</p>

  <p>&nbsp;</p>

  <p>Pod obůčim</p>

  <p>oči černý:</p>

  <p>ty jsi mé celé,</p>

  <p>můj zlatej chlapče,</p>

  <p>potěšení.</p>

  <p>Z Budějovicka.</p>

  <h3 id="heading_id_9">3.</h3>

  <h3 id="heading_id_10">Ponavržení.</h3>

  <p>(Nápěv 216.)</p>

  <p>Jetelíčku, jeteli!</p>

  <p>má panenko, chcete-li,</p>

  <p>půjdem spolu na procházku,</p>

  <p>na kancalář pro ohlášku;</p>

  <p>jeteli, ach jeteli!</p>

  <p>&nbsp;</p>

  <p>Jetelíčku, jeteli!</p>

  <p>má panenko, chcete-li,</p>

  <p>půjdem spolu před faráře,</p>

  <p>on nám štolou ruce sváže;</p>

  <p>jeteli, ach jeteli!</p>

  <p>Z Jičínska a z Berounska. - Srov. Čel III,46.</p>

  <h3 id="heading_id_11">4.</h3>

  <h3 id="heading_id_12">Soud a smír.</h3>

  <p>(Nápěv 379.)</p>

  <p>Má zlatá Ančička</p>

  <p>v komůrce spí,</p>

  <p>Honzíček holeček</p>

  <p>připíjel jí:</p>

  <p>Ančko mé dítě!</p>

  <p>tu máte, píte</p>

  <p>moje zdraví!</p>

  <p>&nbsp;</p>

  <p>„Proč pak bych já vaše</p>

  <p>zdraví pila?</p>

  <p>když já nejsem žádná</p>

  <p>vaše milá:</p>

  <p>Honzíčku dítě,</p>

  <p>vy mě šidíte!“ –</p>

  <p>mně pravila.</p>

  <p>&nbsp;</p>

  <p>Budeme se soudit</p>

  <p>u rychtáře,</p>

  <p>u toho, co bydlí</p>

  <p>v naší faře:</p>

  <p>on veme štolu,</p>

  <p>sváže nás spolu</p>

  <p>u oltáře.</p>

  <p>&nbsp;</p>

  <p>Budeme se spolu</p>

  <p>milovali,</p>

  <p>ty budeš šít a já</p>

  <p>kolíbati:</p>

  <p>a tak vesele</p>

  <p>budem u sebe</p>

  <p>až do smrti.</p>

  <p>Z Budějovicka.</p>

  <h3 id="heading_id_13">5.</h3>

  <h3 id="heading_id_14">Jízda k milé.</h3>

  <p>(Nápěv 209.)</p>

  <p>Však já si ještě to</p>

  <p>dovedu,</p>

  <p>že já za mou milou</p>

  <p>pojedu.</p>

  <p>&nbsp;</p>

  <p>Pěknejma koníčky</p>

  <p>vranejma,</p>

  <p>kterejma jsem jezdil</p>

  <p>do mlejna.</p>

  <p>&nbsp;</p>

  <p>Do mlejna, ze mlejna</p>

  <p>zas domů,</p>

  <p>zrovna mej panence</p>

  <p>do dvoru.</p>

  <p>Z Prachenska.</p>

  <h3 id="heading_id_15">6.</h3>

  <h3 id="heading_id_16">Žnečka.</h3>

  <p>Žni, můj srpečku</p>

  <p>zlatičký,</p>

  <p>nažni koníčkům</p>

  <p>travičky:</p>

  <p>koníčky bílé</p>

  <p>až na dvě míle</p>

  <p>šlapaly s milým</p>

  <p>chodníčky.</p>

  <p>&nbsp;</p>

  <p>Žni, můj srpečku,</p>

  <p>k posledou,</p>

  <p>však zej tra už mě</p>

  <p>odvezou:</p>

  <p>koníčky bílé</p>

  <p>až na dvě míle</p>

  <p>s veselou svatbou</p>

  <p>pojedou.</p>

  <p>Z Prachenska. – Srov. Čel. III, 21.</p>

  <h3 id="heading_id_17">7.</h3>

  <h3 id="heading_id_18">Jívová voda.</h3>

  <p>Teče voda jívová,</p>

  <p>jívová,</p>

  <p>Pavlišovům do dvora,</p>

  <p>do dvora.</p>

  <p>&nbsp;</p>

  <p>Kdo to vodu zastaví,</p>

  <p>zastaví,</p>

  <p>Mařenku si namluví,</p>

  <p>namluví.</p>

  <p>&nbsp;</p>

  <p>Já tu vodu zastavím,</p>

  <p>zastavím, Mařenku si namluvím,</p>

  <p>namluvím.</p>

  <p>Z Táborska.</p>

  <h3 id="heading_id_19">8.</h3>

  <h3 id="heading_id_20">Košile.</h3>

  <p>(Nápěv 550.)</p>

  <p>Ten Kouteckej zámek,</p>

  <p>z daleka ho vidět,</p>

  <p>šije tam má milá,</p>

  <p>šije košili:</p>

  <p>já tam za ní pudu,</p>

  <p>milovat ji budu,</p>

  <p>a já si ji vemu</p>

  <p>za hospodyni.</p>

  <p>Z Domažlicka.</p>

  <h3 id="heading_id_21">9.</h3>

  <h3 id="heading_id_22">Košilka.</h3>

  <p>(Nápěv 326.)</p>

  <p>Čí je to ta dívčí, čí je,</p>

  <p>co mi tu košilku si je?</p>

  <p>čí je to ta holka malá,</p>

  <p>co mi tu košilku dala?</p>

  <p>Z Domažlicka.</p>

  <p>&nbsp;</p>

  <p>Po třetí, po čtvrté písni vyjde hospodář a pozve všeoky do stavení, řka:</p>

  <p>„Vítám vás, švární mládenci! Vejděte do senci (do světnice), abyste po daleké cestě sobě odpočinuli a něčím se občerstvili.“</p>

  <p>Ve světnici je častuje pivem a koláči. Zatím sejde se více mladé chasy ze sousedstva a z příbuzenstva, družba přivede z komory nevěstu a počnou tančiti.</p>

  <h3 id="heading_id_23">&nbsp;10.</h3>

  <h3 id="heading_id_24">Pozvání a volba.</h3>

  <p>(Nápěv 469.)</p>

  <p>Nestůjte, mládenci, pod okny,</p>

  <p>pojďte radš do světnice:</p>

  <p>jest-li vás nožičky bolejí,</p>

  <p>sedněte na židlice.</p>

  <p>&nbsp;</p>

  <p>My jsme k vám nepřišli posedět,</p>

  <p>my jsme se přišli poptat:</p>

  <p>vy máte tři hezké děvčata,</p>

  <p>můžem-li jednu dostat.</p>

  <p>&nbsp;</p>

  <p>Neber si, Jeníčku, takovou,</p>

  <p>která je tuze pyšná:</p>

  <p>ona by snad ani za tebou</p>

  <p>ze dveří ven nevyšla.</p>

  <p>&nbsp;</p>

  <p>Neber si, Jeníčku, takovou,</p>

  <p>která je zamračená: ona by se na tě mračila</p>

  <p>od rána do večera.</p>

  <p>Z Chrudimska a z Plzeňska.</p>

  <h3 id="heading_id_25">11.</h3>

  <h3 id="heading_id_26">Kadeřavé vlásky.</h3>

  <p>(Nápěv 164.)</p>

  <p>Vdávat se mám</p>

  <p>a já nechci,</p>

  <p>musela bych chodit</p>

  <p>v bílým čepci.</p>

  <p>&nbsp;</p>

  <p>Mámť já vlásky</p>

  <p>kadeřavy,</p>

  <p>růžovon pentličkou</p>

  <p>proplítany.</p>

  <p>Z Klatovska.</p>

  <h3 id="heading_id_27">12.</h3>

  <h3 id="heading_id_28">Odloučení milé.</h3>

  <p>(Nápěv 499.)</p>

  <p>Když jsem já pod okny stál,</p>

  <p>nesměl jsem vejíti dál:</p>

  <p>jak pěkně troubili,</p>

  <p>mou milou loudili,</p>

  <p>já nesměl do světnice –</p>

  <p>což jsem měl těžký srdce!</p>

  <p>Z Hradecka.</p>

  <p>&nbsp;</p>

  <p>(Nápěv 614, 715.)</p>

  <p>Když jsem šel okolo vrat,</p>

  <p>slyšel jsem muziku hrát:</p>

  <p>trubači troubili,</p>

  <p>mou milou loudili,</p>

  <p>já musil pod okny stát.</p>

  <p>Z Klatovska.</p>
</body>
</html>
