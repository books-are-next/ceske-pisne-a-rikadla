<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">




























































  /*<![CDATA[*/

  p    {text-indent: 30px; margin: 0px;}
  body.sgc-1 {word-wrap: &nbsp;eak-word; -webkit-nbsp-mode: space; -webkit-line-&nbsp;eak: after-white-space;}
  /*]]>*/
  </style>
</head>

<body style="">
  <h2 id="heading_id_2">Obecné písně svatební a manželské.</h2>

  <h3 id="heading_id_3">169.</h3>

  <h3 id="heading_id_4">Vzácná svatba.</h3>

  <p>(Nápěv 50, 270.)</p>

  <p>Poslechněte lidi málo,</p>

  <p>co se je před lety dálo,</p>

  <p>kterak jedna svatba byla,</p>

  <p>moc páků přivábila.</p>

  <p>&nbsp;</p>

  <p>Ženich ten byl z Chudé Třídy,</p>

  <p>a nevěsta z Ženské Bídy,</p>

  <p>prohlášeni jsou v Jekově</p>

  <p>a oddáni v Nebylově.</p>

  <p>&nbsp;</p>

  <p>Družba ten byl z Drbalova</p>

  <p>a mládenec z Vyhnanova,</p>

  <p>družka byla ze Strojetic</p>

  <p>a kuchařka od Odřetic.</p>

  <p>&nbsp;</p>

  <p>Piva, vína bylo dosti,</p>

  <p>každý pil po své libosti;</p>

  <p>a když po obědě bylo,</p>

  <p>všecko se to k tanci mělo.</p>

  <p>&nbsp;</p>

  <p>Na skřipky hrál od Šumavy,</p>

  <p>a na šalamaj z Vratislavi;</p>

  <p>a na trouby co troubili,</p>

  <p>od Mrázova kdesi byli.</p>

  <p>&nbsp;</p>

  <p>Ze Strakonic byl s dudama,</p>

  <p>od Trhanova s kobzama,</p>

  <p>s trumarínou od Dobřína</p>

  <p>a s kejdama z Kokořína.</p>

  <p>&nbsp;</p>

  <p>Frkoč foukal jeden z Lomu:</p>

  <p>pili se lidé tomu,</p>

  <p>kde jsou takovou čeládku</p>

  <p>shledali k tomuto sňatku.</p>

  <p>&nbsp;</p>

  <p>Bylo jest to hodování,</p>

  <p>přes příkopy tancování!</p>

  <p>Rozešli se po tom čase –</p>

  <p>nevím, kde se sejdou zase.</p>

  <p>Z Rakovnicka.</p>

  <h3 id="heading_id_5">170.</h3>

  <h3 id="heading_id_6">Svatba dudkova.</h3>

  <p>(Nápěv 468.)</p>

  <p>Vímť já ptáčka jednoho,</p>

  <p>dudek se jmenuje,</p>

  <p>který se oženit chce:</p>

  <p>sojku brát si bude.</p>

  <p>&nbsp;</p>

  <p>Na tu svatbu veselou</p>

  <p>bylo moc pozvaných,</p>

  <p>to z rozličného ptactva,</p>

  <p>jak velkých, tak malých.</p>

  <p>&nbsp;</p>

  <p>Zlatohlavý strnádek</p>

  <p>ten jest byl za družbu,</p>

  <p>a radostný skřivánek</p>

  <p>zval hosty na svatbu.</p>

  <p>&nbsp;</p>

  <p>Křepelka za družičku,</p>

  <p>ta jest věnce vila,</p>

  <p>pannu sojku nevěstu</p>

  <p>na oddavky vedla.</p>

  <p>&nbsp;</p>

  <p>Krkavec je oddával,</p>

  <p>jestřáb za svědka stál,</p>

  <p>že nejsou žádny přátelé,</p>

  <p>všem se zakazoval.</p>

  <p>&nbsp;</p>

  <p>Havran byl za kuchaře,</p>

  <p>ten jim oběd strojil:</p>

  <p>však ho všickni poznají,</p>

  <p>kterak se začernil.</p>

  <p>&nbsp;</p>

  <p>Slavík dělal muziku,</p>

  <p>když po jídle bylo,</p>

  <p>a tak, co hostu bylo,</p>

  <p>všecko tancovalo.</p>

  <p>&nbsp;</p>

  <p>Unavila se sojka,</p>

  <p>spat se odebrala,</p>

  <p>kdežto švitorná straka</p>

  <p>postel jí vystlala.</p>

  <p>&nbsp;</p>

  <p>Svatba se dokonala,</p>

  <p>písničku zavírám,</p>

  <p>na které já taky byl</p>

  <p>a na ni se díval.</p>

  <p>&nbsp;</p>

  <p>Stala se roku toho,</p>

  <p>a podnes se stává:</p>

  <p>když dudek k sojce přijde,</p>

  <p>svatba je hotová.</p>

  <p>Z Berounska. – Srov. Olesk. 475; Žeg. P. 178; II, 96: Voj a II, 373; H. Luž. 256; Bachař. I, 8. 8, str. 37; Ilié. 880; Litev. (Čel.) 181.</p>

  <h3 id="heading_id_7">171.</h3>

  <h3 id="heading_id_8">Svatba vlkova.</h3>

  <p>(Nápěv 134.)</p>

  <p>Vlk se ženit chtěje,</p>

  <p>namluvenou maje</p>

  <p>kozu pannu choti,</p>

  <p>jenž byla sirotek;</p>

  <p>neb jí umřel otec</p>

  <p>též i milá máti.</p>

  <p>&nbsp;</p>

  <p>Co kde čtvernohého</p>

  <p>najíti se dalo,</p>

  <p>dal, sobě pozvati,</p>

  <p>kteříž na památku</p>

  <p>takového sňatku</p>

  <p>dali se najíti.</p>

  <p>&nbsp;</p>

  <p>Kocour byl za družbu,</p>

  <p>stál myši na službu</p>

  <p>s zajícem mládencem;</p>

  <p>osel ta pekaře</p>

  <p>a tchoř sa kuchaře</p>

  <p>s urozeným kancem.</p>

  <p>&nbsp;</p>

  <p>K tomu za družičky</p>

  <p>dvě krásné děvečky</p>

  <p>zvolil: lišku s laní;</p>

  <p>ty přítomny byly,</p>

  <p>nevěstě sloužily,</p>

  <p>krásné koze pani.</p>

  <p>&nbsp;</p>

  <p>Když po jídle bylo,</p>

  <p>komu se libilo,</p>

  <p>k tanci se chápali:</p>

  <p>mládenec zajíček</p>

  <p>činil bystrý skoček,</p>

  <p>dostal facalíček</p>

  <p>&nbsp;</p>

  <p>od panny družičky,</p>

  <p>překrásné lištičky,</p>

  <p>kteráž na něj brala;</p>

  <p>když se bystře točil</p>

  <p>a proti ní bočil,</p>

  <p>hned mu věnec dala.</p>

  <p>&nbsp;</p>

  <p>Chrt mu to záviděl,</p>

  <p>že krásnou pannu měl;</p>

  <p>jak po žrádle bude,</p>

  <p>chce do pole jíti,</p>

  <p>jeho pobídnouti</p>

  <p>v kordy neb pistole.</p>

  <p>&nbsp;</p>

  <p>Zajíc se mu ozval,</p>

  <p>darebou jej nazval,</p>

  <p>že se mu postaví:</p>

  <p>jakož poctivý je,</p>

  <p>že se bránit bude,</p>

  <p>záda svá nastaví.</p>

  <p>&nbsp;</p>

  <p>Lev, jsa pán pokoje,</p>

  <p>různic nemiluje,</p>

  <p>poručil jim hnedky,</p>

  <p>by si pokoj dali</p>

  <p>a se nevadili</p>

  <p>pod pět set pokuty.</p>

  <p>&nbsp;</p>

  <p>Ježek ušlechtilý,</p>

  <p>krásný a spanilý,</p>

  <p>rozkošného těla</p>

  <p>kunu si namlouval,</p>

  <p>pěkně jí objímal,</p>

  <p>řka, by jeho chtěla.</p>

  <p>&nbsp;</p>

  <p>Jelen připil krávě</p>

  <p>z prázdného korbele;</p>

  <p>pěkně s uctivostí</p>

  <p>klobouček posmekna,</p>

  <p>žádal jí, takto řka:</p>

  <p>„Vstávej, půjdem k tanci!“</p>

  <p>&nbsp;</p>

  <p>Kráva ráda byla,</p>

  <p>hned se k tanci měla,</p>

  <p>k kobyle tak řkouce:</p>

  <p>„Ach což jsem já ráda,</p>

  <p>až mě svrbí záda,</p>

  <p>že mě pan jelen chce!“</p>

  <p>&nbsp;</p>

  <p>Kobyla jí řekla:</p>

  <p>„Máš to štěstí z pekla</p>

  <p>na ty milovníky!</p>

  <p>já od rána sedím</p>

  <p>a škaredě hledím,</p>

  <p>nechtějí mě vzíti.</p>

  <p>&nbsp;</p>

  <p>Prv měla buvola</p>

  <p>od samého rána,</p>

  <p>teď zas jelen přišel:</p>

  <p>já bych byla ráda,</p>

  <p>bych jednoho měla.“</p>

  <p>&nbsp;</p>

  <p>Velbloud to uslyšel,</p>

  <p>kterak ona praví,</p>

  <p>myslil: „Jest ctná paní,</p>

  <p>já ji budu chtíti;</p>

  <p>dostanu věneček</p>

  <p>aneb facalíček,</p>

  <p>mohu si ji vzíti.“</p>

  <p>&nbsp;</p>

  <p>Křeček vytáh‘ boty,</p>

  <p>popjal si kalhoty</p>

  <p>o tři lokte vejše,</p>

  <p>vstal, bral se k veverce,</p>

  <p>té krásné panence,</p>

  <p>řka: „Jak se mně stejště</p>

  <p>&nbsp;</p>

  <p>tam dále seděti!“</p>

  <p>počal jí prošiti,</p>

  <p>aby s ním k tanci šla;</p>

  <p>sysel hnedky z díry,</p>

  <p>jenž byl hoden viry,</p>

  <p>řek‘, by nechodila.</p>

  <p>&nbsp;</p>

  <p>Křeček k sysla s takou:</p>

  <p>„Odpusť mi s tvou pannou</p>

  <p>trochu k tanci jiti:</p>

  <p>škody neudělám,</p>

  <p>za toť připovidám;</p>

  <p>chci vesel pobyli.“</p>

  <p>&nbsp;</p>

  <p>On mu neodpustí,</p>

  <p>že, prý, mu dá pěstí,</p>

  <p>aby mu pokoj dal.</p>

  <p>Sysel tu stojíce</p>

  <p>takto jemu vece:</p>

  <p>má-li dát, aby dal.</p>

  <p>&nbsp;</p>

  <p>Křeček čerstvý jsouce,</p>

  <p>nepomeškajíce</p>

  <p>vzal sysla za vlasy,</p>

  <p>jednou rukou ho rval,</p>

  <p>druhou přes hubu pral</p>

  <p>ukrutně v ty časy.</p>

  <p>&nbsp;</p>

  <p>Lehkomyslný křeček</p>

  <p>bil sysla, až všecek</p>

  <p>po tváři zšepěl.</p>

  <p>Vydra ho želela,</p>

  <p>veverka plakala;</p>

  <p>kdož koliv jej viděl,</p>

  <p>&nbsp;</p>

  <p>každý ho litoval.</p>

  <p>Jezovec nemeškal,</p>

  <p>chramostejla ctného</p>

  <p>k rychtáři odeslal,</p>

  <p>řka, aby mu vzkázal</p>

  <p>dobrý den od něho;</p>

  <p>&nbsp;</p>

  <p>že ho za to žádá,</p>

  <p>poněvadž tu moc má</p>

  <p>sobě poručenou,</p>

  <p>aby do hospody</p>

  <p>přišel hned té doby,</p>

  <p>neb že se tam perou.</p>

  <p>&nbsp;</p>

  <p>Chramostejl jda, věřte,</p>

  <p>potkal se na cestě</p>

  <p>s rychtářem beranem,</p>

  <p>an si zvala kráčí,</p>

  <p>rozmlouvali ráčí</p>

  <p>s jeho milostí lvem.</p>

  <p>&nbsp;</p>

  <p>Vida je zdaleka,</p>

  <p>hned kuklici smeká</p>

  <p>s poklonu činí,</p>

  <p>slušně pozdravuje;</p>

  <p>tu všem oznamuje</p>

  <p>to své poručení.</p>

  <p>&nbsp;</p>

  <p>Lev rychtáři moc dal,</p>

  <p>aby je porovnal</p>

  <p>podlé své libostí,</p>

  <p>a sám klusal doma.</p>

  <p>Beran, jsa rád tomu,</p>

  <p>běžel mezi hosti.</p>

  <p>&nbsp;</p>

  <p>Přijda do hospody,</p>

  <p>tu před ním v ty doby</p>

  <p>slavný mezek s srncem</p>

  <p>od stolu vyvstali,</p>

  <p>poctu mu podali,</p>

  <p>teplé pivo s hrncem.</p>

  <p>&nbsp;</p>

  <p>On seď za stůl s nimi.</p>

  <p>Tu po malé chvíli</p>

  <p>byli přivedeni</p>

  <p>křeček s syslem spolu;</p>

  <p>tu před nim u stolu</p>

  <p>byli vyslýcháni.</p>

  <p>&nbsp;</p>

  <p>On je hned porovnal:</p>

  <p>sysel pokutu dal</p>

  <p>na tři sudy piva,</p>

  <p>to proč jest začínal</p>

  <p>a potom zapírá,</p>

  <p>pro svá ústa, lživá.</p>

  <p>&nbsp;</p>

  <p>Když se porovnali,</p>

  <p>zas veseli byli,</p>

  <p>muziky troubily;</p>

  <p>opice s osličkem,</p>

  <p>kolčava s králíčkem</p>

  <p>skočnou tancovali.</p>

  <p>&nbsp;</p>

  <p>Nedvěd na housle hrál,</p>

  <p>slon na citeru pral</p>

  <p>a sobol na basu;</p>

  <p>velmi zvučně brali,</p>

  <p>až všickni plesali</p>

  <p>z toho jejich hlasu.</p>

  <p>&nbsp;</p>

  <p>V tom špižírna zpustla,</p>

  <p>voda v sudě zhustla,</p>

  <p>kvasnice rozlili.</p>

  <p>Tak byl kvasu konec,</p>

  <p>bejk zvonil na zvonec,</p>

  <p>všickni se rozběhli.</p>

  <p>Z prostého starého vydání. Srov. Kol. II, 148; Litev. (Čel.) 189.</p>

  <h3 id="heading_id_9">172.</h3>

  <h3 id="heading_id_10">Svatba psova.</h3>

  <p>(Nápěv 771.)</p>

  <p>Kočka se vdávala,</p>

  <p>pes se ženil;</p>

  <p>náš kulhavý valach</p>

  <p>za družbu byl,</p>

  <p>a slepá kobyla</p>

  <p>za družičku:</p>

  <p>dala mu šáteček</p>

  <p>a kytičku.</p>

  <p>Z Prachenska.</p>

  <h3 id="heading_id_11">173.</h3>

  <h3 id="heading_id_12">Svatba zlatohlávkova.</h3>

  <p>(Nápěv 276.)</p>

  <p>Oženil se zlatohlávek,</p>

  <p>vzal on sobě mušku:</p>

  <p>hodil mušku pod podušku,</p>

  <p>měl ji za ženušku.</p>

  <p>Z Prachenska.</p>

  <h3 id="heading_id_13">174.</h3>

  <h3 id="heading_id_14">Svatba zelin.</h3>

  <p>Řípa se vdávala,</p>

  <p>celer výskal,</p>

  <p>mrkev tancovala</p>

  <p>a křen pískal.</p>

  <p>Z Hradecka.</p>

  <h3 id="heading_id_15">175.</h3>

  <h3 id="heading_id_16">Ševcovská svatba.</h3>

  <p>(Nápěv 269.)</p>

  <p>Když se ševci ženili,</p>

  <p>na svatbě jsme nebyli:</p>

  <p>ani mistr, ani já,</p>

  <p>ani naše mistrová.</p>

  <p>Z Berounska.</p>

  <h3 id="heading_id_17">176.</h3>

  <h3 id="heading_id_18">Potěcha.</h3>

  <p>(Nápěv 606.)</p>

  <p>Staral se chudej s chudou,</p>

  <p>jak spolu živi budou;</p>

  <p>pán Bůh jim povídal,</p>

  <p>že víc má, nežli dal:</p>

  <p>že jim dá pytel mouky,</p>

  <p>aby si pekli dolky.</p>

  <p>Z Plzenska.</p>

  <h3 id="heading_id_19">177.</h3>

  <h3 id="heading_id_20">Potěcha.</h3>

  <p>(Nápěv 468.)</p>

  <p>Nestarej se, ženo má!</p>

  <p>že my nic nemáme:&nbsp;</p>

  <p>zabijeme komára,</p>

  <p>masa naděláme.&nbsp;</p>

  <p>&nbsp;</p>

  <p>Půl ho dáme do komína,</p>

  <p>půl ho uvaříme:</p>

  <p>nestarej se, ženo má,</p>

  <p>že se nenajíme!&nbsp;</p>

  <p>Z Prachenska. – Srov. Suš. 672.</p>

  <h3 id="heading_id_21">178.</h3>

  <h3 id="heading_id_22">Majetek.</h3>

  <p>(Nápěv 842)</p>

  <p>Dycky lidi povídají,</p>

  <p>že my nic nemámy:</p>

  <p>a my mámy na ponebí</p>

  <p>půl votypky slámy!</p>

  <p>Z Prachenska.</p>

  <h3 id="heading_id_23">179.</h3>

  <h3 id="heading_id_24">Mladá žena.</h3>

  <p>(Nápěv 456)</p>

  <p>Není lepší jako mladá žena,</p>

  <p>neb ona se rozveselí sama:</p>

  <p>ráno dá hubičku a v poledne dvě,</p>

  <p>na večer si sama ke mně sedne.</p>

  <p>Z Berounska.</p>

  <h3 id="heading_id_25">180.</h3>

  <h3 id="heading_id_26">Manželská láska.</h3>

  <p>(Nápěv 345.)</p>

  <p>Ženo má, ženo má,</p>

  <p>ženo má maličká!</p>

  <p>já tebe radši mám,</p>

  <p>než husar koníčka.</p>

  <p>&nbsp;</p>

  <p>Husar má koníčka</p>

  <p>za dvě stě tolarů:</p>

  <p>já tebe, ženo má,</p>

  <p>zadarmo dostanu.</p>

  <p>&nbsp;</p>

  <p>Husar má koníčka</p>

  <p>pro to své jezdění:</p>

  <p>a já tě, ženo má,</p>

  <p>pro své potěšení.</p>

  <p>Z Bydžovska. – Srov. Suš. 507; Kol. I, 251.</p>

  <h3 id="heading_id_27">181.</h3>

  <h3 id="heading_id_28">Poděkování manželské.</h3>

  <p>(Nápěv 74.)</p>

  <p>Mňžeš mně, ženuško,</p>

  <p>poděkovat,</p>

  <p>že jsem tě naučil</p>

  <p>déti chovat,</p>

  <p>děti chovat,</p>

  <p>kaši vařit: ještě tě naučím</p>

  <p>hospodařit.</p>

  <p>Z Prachenska.</p>

  <h3 id="heading_id_29">182.</h3>

  <h3 id="heading_id_30">Starost.</h3>

  <p>(Nápěv 162.)</p>

  <p>Já ty voly nepoženu</p>

  <p>&nbsp;já mám doma mladou ženu:</p>

  <p>kdybych já ty voly honil,</p>

  <p>někdo by mně za ní chodil.</p>

  <p>Z Chrudimska. – Srov. Mor. 1840, 49.</p>

  <p>&nbsp;</p>

  <p>(Nápěv 56.)</p>

  <p>Já ty volky nepoženu,</p>

  <p>já mám doma mladou ženu:</p>

  <p>kdybych já voly honil,</p>

  <p>jinej by za ní chodil!</p>

  <p>Z Prachenska.</p>

  <h3 id="heading_id_31">183.</h3>

  <h3 id="heading_id_32">Nerovné manželství.</h3>

  <p>(Nápěv 619.)</p>

  <p>Jaky je to živobytí,</p>

  <p>když se starej mladý chytí?</p>

  <p>Jaky je to živobytí,</p>

  <p>když se mladej starý chytí?</p>

  <p>Z Berounska.</p>

  <h3 id="heading_id_33">184.</h3>

  <h3 id="heading_id_34">Nerovné manželství.</h3>

  <p>(Nápěv 488.)</p>

  <p>Tak se má starej</p>

  <p>pří mladej ženě:</p>

  <p>ona se na něj</p>

  <p>nic nezasměje.</p>

  <p>&nbsp;</p>

  <p>On se k ní tlačí,</p>

  <p>ona se mračí:</p>

  <p>„Vari ode mne,</p>

  <p>starej fousáči!“</p>

  <p>Z Prachenska.</p>

  <h3 id="heading_id_35">185.</h3>

  <h3 id="heading_id_36">Starý a mladý muž.</h3>

  <p>(Nápěv 750.)</p>

  <p>Co’s, Andulko, co’s dělala,</p>

  <p>že jsi se tak ucourala?</p>

  <p>&nbsp;</p>

  <p>„Naši vrátek nezavřeli,</p>

  <p>husičky nám vyletěly.</p>

  <p>&nbsp;</p>

  <p>Zaběhly nám do štěpnice,</p>

  <p>ze štěpnice do pšenice.</p>

  <p>&nbsp;</p>

  <p>Ze pšenice pak do prosa,</p>

  <p>což je byla velká rosa!“</p>

  <p>&nbsp;</p>

  <p>Co´s, Andulko, co’s dělala,</p>

  <p>že’s tak starého si vzala.</p>

  <p>&nbsp;</p>

  <p>Lepší s mladým v sprostém šatě,</p>

  <p>než še starým v samém zlatě.</p>

  <p>&nbsp;</p>

  <p>Starý sedne podlé boku,</p>

  <p>počítá, kolík mu roků.</p>

  <p>&nbsp;</p>

  <p>Mladý sedne podlé líčka,</p>

  <p>štěbetá jak vlaštovička.</p>

  <p>Z Berounska.</p>

  <h3 id="heading_id_37">186.</h3>

  <h3 id="heading_id_38">Šepá láska.</h3>

  <p>(Nápěv 374.)</p>

  <p>Mladého nechtěla,</p>

  <p>starého ráda:</p>

  <p>zalíbila se jí</p>

  <p>šepá brada.</p>

  <p>&nbsp;</p>

  <p>„Můj zlatej dědečku</p>

  <p>s šepou bradou,</p>

  <p>neopouštěj ty mne</p>

  <p>dívčici mladou!“</p>

  <p>Z Prachenska. – Srov. Čel. II, 15.</p>

  <h3 id="heading_id_39">187.</h3>

  <h3 id="heading_id_40">Baba nevěstou.</h3>

  <p>(Nápěv 647.)</p>

  <p>Vdávala se stará baba,</p>

  <p>vdávala se babice:</p>

  <p>měla sukni roztrhanou</p>

  <p>a bez nártů střevíce.</p>

  <p>Z Kouřimska.</p>

  <h3 id="heading_id_41">188.</h3>

  <h3 id="heading_id_42">Majolenka.</h3>

  <p>(Nápěv 384.)</p>

  <p>Inu! měl jsem hezkou holku,</p>

  <p>jménem Majolenku,</p>

  <p>hezkou holku mít:</p>

  <p>čert mně tu bábu nastrčil,</p>

  <p>od Majolenky odstrčil!</p>

  <p>Inu! měl jsem hezkou holku,</p>

  <p>jménem Majolenku,</p>

  <p>hezkou holku mít.</p>

  <p>&nbsp;</p>

  <p>Inu! měl jsem hezkou holku,</p>

  <p>jmenem Majolenku,</p>

  <p>hezkou holku mít:</p>

  <p>kýžby si čert tu babu vzal</p>

  <p>a já mou holku zas dostal!</p>

  <p>Inu! měl jsem hezkou holku,</p>

  <p>jmenem Majolenku,</p>

  <p>hezkou holku mít.</p>

  <p>Z Čáslavska.</p>

  <h3 id="heading_id_43">189.</h3>

  <h3 id="heading_id_44">Babička.</h3>

  <p>(Nápěv 469.)</p>

  <p>Vzal jsem si babičku stařičkou,</p>

  <p>myslil jsem, že něco má:</p>

  <p>ona má v komoře kohouta,</p>

  <p>ten jí tam kokrhává.</p>

  <p>Z Plzeňska.</p>

  <h3 id="heading_id_45">190.</h3>

  <h3 id="heading_id_46">Bába.</h3>

  <p>(Nápěv 730.)</p>

  <p>Vlk mně radu dal,</p>

  <p>bych si babu vzal,</p>

  <p>babu babu babu babu</p>

  <p>babu mosaznou!</p>

  <p>&nbsp;</p>

  <p>Flintu nabiju,</p>

  <p>babu zabiju,</p>

  <p>babu babu babu babu</p>

  <p>babu mosaznou!</p>

  <p>Z Klatovska.</p>

  <h3 id="heading_id_47">191.</h3>

  <h3 id="heading_id_48">Milé neštěstí.</h3>

  <p>(Nápěv 176.)</p>

  <p>Oženil se Chval,</p>

  <p>pán Bůh mu to dal:</p>

  <p>vzal on si starou bábu,</p>

  <p>posadil ji do korábu,</p>

  <p>vítr mu ji vzal –</p>

  <p>dobře udělal!</p>

  <p>Z Kouřimska.</p>

  <h3 id="heading_id_49">192.</h3>

  <h3 id="heading_id_50">Dobrá hospodyně.</h3>

  <p>(Nápěv 564.)</p>

  <p>Náš táta si mámu chválí,</p>

  <p>že mu málo dříví spálí:</p>

  <p>při maličkým polínku</p>

  <p>uvaří mu polívku.</p>

  <p>&nbsp;</p>

  <p>Náš táta má hodnou máma,</p>

  <p>já takovou nedostanu:</p>

  <p>a bych dost daleko šel,</p>

  <p>snad bych ji přec nenašel.</p>

  <p>Z Jičínska.</p>

  <p>&nbsp;</p>

  <p>Náš mlynář si ženu chválí,</p>

  <p>že mu málo dříví spálí:</p>

  <p>postavila na úkrop,</p>

  <p>spálila mu novej plot!</p>

  <p>Z Berounska.</p>

  <h3 id="heading_id_51">193.</h3>

  <h3 id="heading_id_52">Dlužené kalhoty.</h3>

  <p>(Nápěv 622.)</p>

  <p>Mám kalhoty kožený,</p>

  <p>jenom že jsou dluženy:</p>

  <p>táta mi je půjčil,</p>

  <p>abych já se učil</p>

  <p>doma sedat u ženy.</p>

  <p>Z Kouřimska.</p>

  <h3 id="heading_id_53">194.</h3>

  <h3 id="heading_id_54">Ženichovi.</h3>

  <p>Počkej za rok, za dvě léta,</p>

  <p>zapomeneš na hospodu:</p>

  <p>budeš doma u své ženy</p>

  <p>zunkat vodu!</p>

  <p>&nbsp;</p>

  <p>Počkej za rok, za dvě léta</p>

  <p>zapomeneš na muziku:</p>

  <p>bude ti ji žena nosit</p>

  <p>na jazyku!</p>

  <p>Z Prachenska.</p>

  <h3 id="heading_id_55">195.</h3>

  <h3 id="heading_id_56">Ošizený muž.</h3>

  <p>(Nápěv 725.)</p>

  <p>Vizte, pane páter! vizte,</p>

  <p>vy jste mě ošidil čistě:</p>

  <p>dal jste mi ženu maličkou,</p>

  <p>já jsem ji zabil hubičkou.&nbsp;</p>

  <p>Z Prachenska.</p>

  <h3 id="heading_id_57">196.</h3>

  <h3 id="heading_id_58">Zaplacená žena.</h3>

  <p>(Nápěv 564.)</p>

  <p>Pro peníze vždycky pláču,</p>

  <p>když si zpomenu na Káču, –</p>

  <p>co jsem za ni musel dát,</p>

  <p>když jsem ji chtěl sobě brát.</p>

  <p>&nbsp;</p>

  <p>Neb na cizím panství byla,</p>

  <p>vrchnost mně ji povolila:</p>

  <p>kdo chce Káču ženu mít,</p>

  <p>musí dobře zaplatit.</p>

  <p>Z Plzeňska.</p>

  <h3 id="heading_id_59">197.</h3>

  <h3 id="heading_id_60">Neblahé manželství.</h3>

  <p>(Nápěv 589, 799.)</p>

  <p>Já jsem se posekal,</p>

  <p>když jsem trávu kosil:</p>

  <p>přeškoda nastokrát,</p>

  <p>že jsem tebe prosil!</p>

  <p>&nbsp;</p>

  <p>„Já jsem se požala,</p>

  <p>když jsem trávu žala:</p>

  <p>přeškoda nastokrát,</p>

  <p>že jsem si tě vzala!“</p>

  <p>Z Klatovska.</p>

  <h3 id="heading_id_61">198.</h3>

  <h3 id="heading_id_62">Škoda svobody!</h3>

  <p>(Nápěv 874.)</p>

  <p>Přeškoda nastokrát,</p>

  <p>že jsem se ženil!</p>

  <p>tu zlatú svobodu</p>

  <p>že jsem proměnil!</p>

  <p>&nbsp;</p>

  <p>Já miloval pannu,</p>

  <p>doslal jsem ženu:</p>

  <p>na to já do smrti</p>

  <p>nezapomenu!</p>

  <p>Z Domažlicka.</p>

  <h3 id="heading_id_63">199.</h3>

  <h3 id="heading_id_64">Nežeňte se!</h3>

  <p>(Nápěv 476.)</p>

  <p>Nežeňte se, chaso mladá!</p>

  <p>musíte děti chovat:</p>

  <p>já jsem se mladej voženil,</p>

  <p>nemůžu se dodělat.</p>

  <p>Přeškoda mejch mladejch let,</p>

  <p>že jsem já si zkazil svět:</p>

  <p>já jsem moh´ sloužit císaři</p>

  <p>ještě ňákejch deset letí</p>

  <p>Z Klatovska.</p>

  <p>&nbsp;</p>

  <p>Nežeňte se, chaso mladá!</p>

  <p>což budete litovat,</p>

  <p>jako já jsem se voženil,</p>

  <p>když jsem měl svět užívat:</p>

  <p>nejčko jsou děvčátka hezčejší,</p>

  <p>já je nesmím milovat;</p>

  <p>každej se svou se prochází,</p>

  <p>já musím doma chovat.</p>

  <p>Z Prachenska.</p>

  <h3 id="heading_id_65">200.</h3>

  <h3 id="heading_id_66">Překvapení.</h3>

  <p>(Nápěv 70.)</p>

  <p>Co jsem se voženil,</p>

  <p>dvě neděle jsou:</p>

  <p>už za mnou maličký</p>

  <p>pachole nesou.</p>

  <p>&nbsp;</p>

  <p>Nenoste, nenoste,</p>

  <p>nejní nic mýho:</p>

  <p>já jsem se voženil 1)</p>

  <p>za poctivýho.</p>

  <p>Z Budějovicka.</p>

  <p>1) radši mně sedlejte</p>

  <p>koně vranýho.</p>

  <h3 id="heading_id_67">201.</h3>

  <h3 id="heading_id_68">Nehospodyně.</h3>

  <p>(Nápěv 235.)</p>

  <p>Každej se mne ptá,</p>

  <p>kde je má ženuška?</p>

  <p>každej se mne ptá,</p>

  <p>kde je má žena:</p>

  <p>ona šla do Prahy,</p>

  <p>nesla tam kapouny;</p>

  <p>kapouny prodá,</p>

  <p>peníze mně dá.</p>

  <p>Kapouny prodala,</p>

  <p>peníze propila:</p>

  <p>jak pak mně je dá,</p>

  <p>když už je nemá?</p>

  <p>Z Klatovska.</p>

  <h3 id="heading_id_69">202.</h3>

  <h3 id="heading_id_70">Má holka.</h3>

  <p>(Nápěv 642.)</p>

  <p>To je žena má:&nbsp;</p>

  <p>v kapse mejdlo má,</p>

  <p>v polici má hřeben,</p>

  <p>aby každej věděl,</p>

  <p>že se česává.</p>

  <p>&nbsp;</p>

  <p>Špatnou ženu mít,&nbsp;</p>

  <p>ještě od ní bit:</p>

  <p>dám vykopat jámu</p>

  <p>čtyryceti sáhů,</p>

  <p>dám ji tam hodit.</p>

  <p>Z Budějovicka.</p>

  <h3 id="heading_id_71">203.</h3>

  <h3 id="heading_id_72">Příkladná hospodyně.</h3>

  <p>(Nápěv 289.)</p>

  <p>Hodnou ženu mám,</p>

  <p>nechlubím se vám:</p>

  <p>je to dobrá hospodyně,</p>

  <p>kde si smyslí, tu si sedne,</p>

  <p>to vám povídám.</p>

  <p>&nbsp;</p>

  <p>Studenou vodou</p>

  <p>chléb zadělává:</p>

  <p>když jí zůstane jako brus,</p>

  <p>nesmí ho dát žádnýmu kus,</p>

  <p>mně vinu dává.</p>

  <p>&nbsp;</p>

  <p>Že jsem jí dřiví</p>

  <p>naštípal křivý;</p>

  <p>že má k chlebu rovny býti,</p>

  <p>suků žádnejch nemá míti,</p>

  <p>z toho mne viní.</p>

  <p>&nbsp;</p>

  <p>Pořádek u vás</p>

  <p>ten není n nás:</p>

  <p>jeden střevíc pod lavicí,</p>

  <p>druhej v řezací stolici –</p>

  <p>to není u vás!</p>

  <p>&nbsp;</p>

  <p>Co vám víc povím:</p>

  <p>bílá co komín,</p>

  <p>sukni nosí k jedny straně,</p>

  <p>cíp od šátku na rameně –</p>

  <p>víc vám nepovím!</p>

  <p>Z Kouřimska. – Srov. Krol. II, 181.</p>

  <h3 id="heading_id_73">204.</h3>

  <h3 id="heading_id_74">Ošizený.</h3>

  <p>(Nápěv 773.)</p>

  <p>Za padesát zlatejch</p>

  <p>maly volčata –ta –ta,</p>

  <p>maly volčata:</p>

  <p>co jsem se vošidil,</p>

  <p>že jsem se voženil,</p>

  <p>mily děvčata –ta –ta,</p>

  <p>mily děvčata!</p>

  <p>&nbsp;</p>

  <p>Ani tak na volkách,</p>

  <p>jako na ženě –ně –ně,</p>

  <p>jako na ženě;</p>

  <p>voly můžu prodat,</p>

  <p>a peníze prohrát,</p>

  <p>ale ženu ne, ne, ne,</p>

  <p>ale ženu ne.</p>

  <p>&nbsp;</p>

  <p>Voly můžu prodat</p>

  <p>za sto tolarů –rů –rů,</p>

  <p>za sto tolarů:</p>

  <p>ale s ženou běda,</p>

  <p>za tu žádnej nedá</p>

  <p>deset krejcarů –rů –rů,</p>

  <p>deset krejcarů.</p>

  <p>&nbsp;</p>

  <p>Zadělává buchty</p>

  <p>studenou vodou –dou –dou,</p>

  <p>studenou vodou;</p>

  <p>přes koleno váli,</p>

  <p>ještě mi je chválí,</p>

  <p>že dobry budou –dou –dou,</p>

  <p>že dobry budou!</p>

  <p>Z Berounska. – Srov. Suš. 507; Kol I, 253.</p>

  <h3 id="heading_id_75">205.</h3>

  <h3 id="heading_id_76">Dobrá kuchařka.</h3>

  <p>Povadil se krejčí</p>

  <p>s svou milou ženou,</p>

  <p>že mu dala kaši</p>

  <p>nedovařenou.</p>

  <p>Z Prachenska.</p>

  <h3 id="heading_id_77">206.</h3>

  <h3 id="heading_id_78">Ženský hněv.</h3>

  <p>(Nápěv 174.)</p>

  <p>Má žena se na mě hněvá,</p>

  <p>nemluví:</p>

  <p>bude-li to dlouho trvat,</p>

  <p>oněmí!</p>

  <p>Z Hradecka.</p>

  <h3 id="heading_id_79">207.</h3>

  <h3 id="heading_id_80">Největší zlé.</h3>

  <p>(Nápěv 118.)</p>

  <p>Ženěníčko, ženě-,</p>

  <p>ženění,</p>

  <p>to je horší nežli</p>

  <p>vězení:</p>

  <p>z vězení si člověk</p>

  <p>pomůže,</p>

  <p>ale od zlé ženy</p>

  <p>nemůže.</p>

  <p>&nbsp;</p>

  <p>Co pak jste, rodiče,</p>

  <p>myslili,</p>

  <p>že jste mě k ženěni</p>

  <p>nutili?</p>

  <p>dostal jsem s ní čtyry</p>

  <p>tisíce,</p>

  <p>ty mně zarmoutily</p>

  <p>mý srdce.</p>

  <p>&nbsp;</p>

  <p>Peníze jsem rozdal</p>

  <p>na dluhy,</p>

  <p>nemůžu se zbavit</p>

  <p>obludy:</p>

  <p>pořád ne mně sedí</p>

  <p>jako drak,</p>

  <p>bodejž jí vzal sobě</p>

  <p>černej šlak!</p>

  <p>Z Klatovska.</p>

  <p>&nbsp;</p>

  <p>(Nápěv 795.)</p>

  <p>Ženění, ženění!</p>

  <p>horši než vězení:</p>

  <p>z vězení si pomůže,</p>

  <p>a od ženy nemůže.</p>

  <p>&nbsp;</p>

  <p>Má žena falešná</p>

  <p>ona mi odešla:</p>

  <p>bodejž je mi utekla</p>

  <p>rovnou cestou do pekla!</p>

  <p>Z Prachenska.</p>

  <h3 id="heading_id_81">208.</h3>

  <h3 id="heading_id_82">Co hanba muži.</h3>

  <p>(Nápěv 468.)</p>

  <p>Jaká by to hanba byla,</p>

  <p>aby žena muže bila;</p>

  <p>jaká by to hanba byla,</p>

  <p>aby se jí dal:</p>

  <p>by ho bila rukavicí,</p>

  <p>hodila jím pod lavici;</p>

  <p>jaká by to hanba byla,</p>

  <p>aby muž se dal!</p>

  <p>Z Bydžovska.</p>

  <h3 id="heading_id_83">209.</h3>

  <h3 id="heading_id_84">Uvázaný muž.</h3>

  <p>(Nápěv 438.)</p>

  <p>Na tom mostě,</p>

  <p>na kameně,</p>

  <p>přivázala žena muže</p>

  <p>na řemene.</p>

  <p>&nbsp;</p>

  <p>„Zlatá ženo!</p>

  <p>pust mě s něho:</p>

  <p>nebudu ti nadávati</p>

  <p>psí plemeno.“</p>

  <p>Z Klatovska.</p>

  <p>&nbsp;</p>

  <p>(Nápěv 778.)</p>

  <p>Za tou naší stodoličkou</p>

  <p>moc ječmena:&nbsp;</p>

  <p>uvázala žena muže</p>

  <p>na řemena.&nbsp;</p>

  <p>„Ouvej, ženo!</p>

  <p>pust mě s něho,</p>

  <p>nebudu ti nadávati</p>

  <p>slova zlého.“</p>

  <p>&nbsp;</p>

  <p>Co mě, ženo moje milá,</p>

  <p>co mě vážeš?</p>

  <p>vždyť já tobě všecko dělám,</p>

  <p>co mně kážeš:</p>

  <p>kážeš-li mně</p>

  <p>pro kvasnice,</p>

  <p>já ti pro ně honem běžím –</p>

  <p>bez čepice.</p>

  <p>Z Prachenska. – Srov. Suš. 670.</p>

  <h3 id="heading_id_85">210.</h3>

  <h3 id="heading_id_86">Dvojí zlé.</h3>

  <p>(Nápěv 581.)</p>

  <p>Roztrhaná chalupa</p>

  <p>a zlá žena k tomu:</p>

  <p>ty dvě věci vyženou</p>

  <p>hospodáře z domu!</p>

  <p>Z Berounska.</p>

  <h3 id="heading_id_87">211.</h3>

  <h3 id="heading_id_88">Zlá žena.</h3>

  <p>(Nápěv 576.)</p>

  <p>Přijdu-li od práce</p>

  <p>domů unaven,</p>

  <p>tu stojí n trouby,</p>

  <p>kouká do kamen.</p>

  <p>&nbsp;</p>

  <p>Ptám-li se: Ženuško!</p>

  <p>co jsi vařila?</p>

  <p>„Co’s dal do kuchyně,</p>

  <p>to jsem strojila!“</p>

  <p>&nbsp;</p>

  <p>Řeknu-li: „Ženuško!</p>

  <p>dělej mi počet;“</p>

  <p>tu se začne vztekat,</p>

  <p>má bubu co čert.</p>

  <p>Z Klatovska.</p>

  <h3 id="heading_id_89">212.</h3>

  <h3 id="heading_id_90">Manželská pohrůžka.</h3>

  <p>(Nápěv 163.)</p>

  <p>Já jsem už</p>

  <p>jako muž!</p>

  <p>klobouk mám klepouchej:</p>

  <p>ženo má, poslouchej,</p>

  <p>ženo, ženo, ženuško má!</p>

  <p>&nbsp;</p>

  <p>Ženo má,</p>

  <p>buď dobrá:</p>

  <p>nebudeš-li poslouchat,</p>

  <p>já ti dám vybouchat,</p>

  <p>já ti, já ti sám vybouchám!</p>

  <p>Z Klatovska.</p>

  <h3 id="heading_id_91">213.</h3>

  <h3 id="heading_id_92">Žežulčino proroctví.</h3>

  <p>(Nápěv 876)</p>

  <p>Zakukala žežulička</p>

  <p>na rozcestí v háji:</p>

  <p>kerá žena muže bije,</p>

  <p>každá bude v ráji.</p>

  <p>&nbsp;</p>

  <p>Zakukala žežulička</p>

  <p>v šírém poli pěkné:</p>

  <p>kerej muž svou ženu bije,</p>

  <p>hořet bude v pekle.</p>

  <p>&nbsp;</p>

  <p>Zakukala žežulička</p>

  <p>v háji na rozcestí:</p>

  <p>kerej muž svou ženu bije,</p>

  <p>dá mu pán Bůh štěstí.</p>

  <p>&nbsp;</p>

  <p>Zakukala žežulička</p>

  <p>pěkně v šírém poli:</p>

  <p>kerá žena muže bije,</p>

  <p>na mršník se hodí.</p>

  <p>Z Čáslavska. – Srov. Suš. 668.</p>

  <h3 id="heading_id_93">214.</h3>

  <h3 id="heading_id_94">Recept o ženě.</h3>

  <p>(Nápěv 48.)</p>

  <p>Kdo má zlou ženu v nedělí,</p>

  <p>nechť jde do lesa v pondělí;</p>

  <p>v outerý kej na ni chystej,</p>

  <p>ve středu ním ji vytřískej.</p>

  <p>&nbsp;</p>

  <p>Ve čtvrtek bude stonali,</p>

  <p>v pátek bude umírali,</p>

  <p>v sobotu bude umrlá,</p>

  <p>to bude novina dobrá.</p>

  <p>&nbsp;</p>

  <p>V neděli půjdem namlouvat,</p>

  <p>v pondělí o věno smlouvat,</p>

  <p>v outerý, ve středu zváti,</p>

  <p>ve čtvrtek a nevěstou hráli.</p>

  <p>&nbsp;</p>

  <p>V pátek se svatba dokoná,</p>

  <p>v sobotu žena hotová;</p>

  <p>v neděli budu mít ženu,</p>

  <p>starosti všecky zaženu.</p>

  <p>&nbsp;</p>

  <p>Jak jsem chtěl, tak se mi stalo,</p>

  <p>peněz mi málo zůstalo:</p>

  <p>pochovám-li zas mršinu,</p>

  <p>pak vám vystrojím hostinu!</p>

  <p>Z Klatovska. – Srov. Suš. 665.</p>

  <h3 id="heading_id_95">215.</h3>

  <h3 id="heading_id_96">Nepravý vdovec.</h3>

  <p>(Nápěv 436.)</p>

  <p>Mám já doma hodnou jámu,</p>

  <p>schovám do ní tu svou mámu;</p>

  <p>pak vylezu na jalovec,</p>

  <p>lidé řeknou, že jsem vdovec.</p>

  <p>Z Berounska.</p>

  <h3 id="heading_id_97">216.</h3>

  <h3 id="heading_id_98">Vdovec.</h3>

  <p>(Nápěv 576)</p>

  <p>Já jsem se oženil</p>

  <p>o svatým Jáně:</p>

  <p>žena mně umřela,</p>

  <p>už leží v jámě.</p>

  <p>Z Berounska.</p>

  <h3 id="heading_id_99">217.</h3>

  <h3 id="heading_id_100">Zklamaná naděje.</h3>

  <p>(Nápěv 565, 699.)</p>

  <p>Proto jsem se vdala, vdala, vdala, ‘)</p>

  <p>abych těžko nedělala:</p>

  <p>nýčko muším mlátit,</p>

  <p>ručičkama klátit,</p>

  <p>tomo jsem se nenadála!</p>

  <p>Z Budějovicka.</p>

  <p>&nbsp;</p>

  <p>(Nápěv 69.)</p>

  <p>Co jsem se nažala,</p>

  <p>snopů navázala</p>

  <p>na tom panským poli:</p>

  <p>nejčko musím mlátit,</p>

  <p>ručičkama klátit,</p>

  <p>sž mě hlava bolí.</p>

  <p>Z Prachenska. – Srov. Suš. 215.</p>

  <h3 id="heading_id_101">218.</h3>

  <h3 id="heading_id_102">Rada.</h3>

  <p>(Nápěv 192.)</p>

  <p>Ach ženy, ženy!</p>

  <p>poraďte vy mi,</p>

  <p>muže trapiče mám:</p>

  <p>celej den pije,</p>

  <p>v noci mě bije,</p>

  <p>ani světa neznám!</p>

  <p>&nbsp;</p>

  <p>„Vyjdi do pole,</p>

  <p>natrhej sobě</p>

  <p>zelí čertovýho:</p>

  <p>jak je okusí,</p>

  <p>hned umřít musí</p>

  <p>do dne devátýho.</p>

  <p>&nbsp;</p>

  <p>Vyjdi do pole,</p>

  <p>nařež cibule,</p>

  <p>pod oči si namaž:</p>

  <p>aby neřekli</p>

  <p>lidi klevetní,</p>

  <p>že ho ráda nemáš.“</p>

  <p>&nbsp;</p>

  <p>Cibuli měla,</p>

  <p>oči si třela,</p>

  <p>smutné naříkala:</p>

  <p>„Ach ouvejf ouvej!</p>

  <p>můj muži milej,</p>

  <p>co jsem se dočkala!“</p>

  <p>Z Bydžovska. – Srov. Suš. 664.</p>

  <h3 id="heading_id_103">219.</h3>

  <h3 id="heading_id_104">Přeškoda nebožtíka!</h3>

  <p>(Nápěv 553)</p>

  <p>Měla jsem já muže –</p>

  <p>ach Bože milý!</p>

  <p>teď na něj zpomínám</p>

  <p>každičkou chvíli.</p>

  <p>Přeškoda mébo manžela,</p>

  <p>že jsem ho smutná ztratila!</p>

  <p>&nbsp;</p>

  <p>Nařezal řezanky,</p>

  <p>nasekal trávy,</p>

  <p>slepice ohledal,</p>

  <p>podojil krávy.</p>

  <p>Přeškoda atd.</p>

  <p>&nbsp;</p>

  <p>Dvoreček mi zamet,</p>

  <p>naštípal dříví,</p>

  <p>v kamnech mi zatopil,</p>

  <p>vyčistil chlívy.</p>

  <p>Přeškoda atd.</p>

  <p>&nbsp;</p>

  <p>Vody mi nanosil,</p>

  <p>uvařil jídla:</p>

  <p>přec neužil se mnou</p>

  <p>dobrého bydla.</p>

  <p>Přeškoda atd.</p>

  <p>&nbsp;</p>

  <p>Nití mi nasoukal,</p>

  <p>přebíral kroupy:</p>

  <p>a já mu říkala:</p>

  <p>ty troupe hloupý!</p>

  <p>Přeškoda atd.</p>

  <p>&nbsp;</p>

  <p>Já měla kalhoty</p>

  <p>a on měl sukni;</p>

  <p>proto mi nastali</p>

  <p>časové smutní!</p>

  <p>Přeškoda atd.</p>

  <p>&nbsp;</p>

  <p>Měla jsem manžela</p>

  <p>vždy po své vůli:</p>

  <p>nyní mám manžela,</p>

  <p>maže mé holí!</p>

  <p>Přeškoda mého manžela,</p>

  <p>že jsem ho smutná ztratila!</p>

  <p>Z Berounska. – Srov. Suš. 664.</p>

  <h3 id="heading_id_105">220.</h3>

  <h3 id="heading_id_106">Vdoví nářek.</h3>

  <p>(Nápěv 405.)</p>

  <p>Měla jsem muže,</p>

  <p>smrt mně ho vzala:</p>

  <p>kdo mně pomůže –</p>

  <p>abych se vdala!</p>

  <p>&nbsp;</p>

  <p>Ach maži, muži!</p>

  <p>já pláču pro tě,</p>

  <p>že’s měl hlavičku –</p>

  <p>tak jako kotě.</p>

  <p>&nbsp;</p>

  <p>Ty bily oči</p>

  <p>v tom černým těle</p>

  <p>koukaly na mě –</p>

  <p>tak jako tele!</p>

  <p>&nbsp;</p>

  <p>Ach nůsku, nůsku!</p>

  <p>raně je tě líto,</p>

  <p>že’s byl tak outlej</p>

  <p>jako kopyto.</p>

  <p>&nbsp;</p>

  <p>A ty pystíčky</p>

  <p>líbezný cely:</p>

  <p>když se zasmály,</p>

  <p>tři coule měly.</p>

  <p>&nbsp;</p>

  <p>Ach muži, muži!</p>

  <p>já hořce pláču:</p>

  <p>slyším-li dudy,</p>

  <p>do stropu skáču.</p>

  <p>Z Prachenska.</p>

  <p>&nbsp;</p>
</body>
</html>
