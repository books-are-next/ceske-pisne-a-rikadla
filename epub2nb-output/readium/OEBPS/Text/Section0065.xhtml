<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">





























































  /*<![CDATA[*/

  p    {text-indent: 30px; margin: 0px;}
  body.sgc-1 {word-wrap: &nbsp;eak-word; -webkit-nbsp-mode: space; -webkit-line-&nbsp;eak: after-white-space;}
  /*]]>*/
  </style>
</head>

<body style="">
  <h2 id="heading_id_2">b) Náboženské.</h2>

  <h3 id="heading_id_3">48.</h3>

  <h3 id="heading_id_4">První hřích a pokuta.</h3>

  <p>(Napěv 621.)</p>

  <p>Šel jest pán Bůh, šel do ráje,</p>

  <p>Adam za ním, poklekaje.</p>

  <p>&nbsp;</p>

  <p>Když do prosíred přicházeli,</p>

  <p>pravil pán Bůh k Adamovi:</p>

  <p>&nbsp;</p>

  <p>„Se všech stromů požívejte,</p>

  <p>s jednoho jen zanechejte,</p>

  <p>&nbsp;</p>

  <p>Který stojí prostřed ráje,</p>

  <p>modrým kvítkem prokvétaje.“</p>

  <p>&nbsp;</p>

  <p>Učinil se ďábel hadem,</p>

  <p>podved Evu i s Adamem.</p>

  <p>&nbsp;</p>

  <p>Utrh jabko velmi prudce</p>

  <p>a podal je Evě v ruce.</p>

  <p>&nbsp;</p>

  <p>Eva vzala, okusila,</p>

  <p>s Adamem se rozdělila.</p>

  <p>&nbsp;</p>

  <p>„Jez, Adame, jez to jabko,</p>

  <p>což jest po něm velmi sladko!“</p>

  <p>&nbsp;</p>

  <p>Tak se oba prohřešili,</p>

  <p>z ráje ven vyhnáni byli.</p>

  <p>&nbsp;</p>

  <p>Dal jim pán Bůh po motyce</p>

  <p>a poslal je na vinice.</p>

  <p>&nbsp;</p>

  <p>„Jděte, jděte a kopejte,</p>

  <p>chleba sobě dobývejte!“</p>

  <p>&nbsp;</p>

  <p>Než se chleba dokopali,</p>

  <p>dost se oba naplakali.</p>

  <p>Z Čáslavska. – Srov. Suš. 87; Kol. II, 65. O písni této praví se, že pochází od Bratří českých, kteří prý ji složili. Byla též vytištěna roku 1740 v Příbrami, avšak již valně porušena a o dobrou polovici rozmnožena nechutným přídavkem počátku tohoto:</p>

  <p>&nbsp;</p>

  <p>Tu máš, Evo, z tvého smíchu,</p>

  <p>teď jsme padli oba k hříchu atd.</p>

  <p>&nbsp;</p>

  <p>Zpívá se obyčejně při hodech svatebních, když před nevěstu na stůl postaví strom, kdež na způsob písní církevních slohami těmito se končí:</p>

  <p>&nbsp;</p>

  <p>Kriste pro tvé umučení</p>

  <p>dej nám hříchů odpuštění,</p>

  <p>&nbsp;</p>

  <p>At nás nežže věčný plamen,</p>

  <p>zachovej nás, Kriste. Amen.</p>

  <p>Na Slovensku touž píseň zpívají chlapci, od vánoc až do nového roku s hadem chodíce.</p>

  <h3 id="heading_id_5">49.</h3>

  <h3 id="heading_id_6">Narození Kristovo.</h3>

  <p>(Nápěv 546.).</p>

  <p>Stála panenka Maria,</p>

  <p>jako růžička červená.</p>

  <p>&nbsp;</p>

  <p>Přišel je k ní anděl Páně,</p>

  <p>dal pozdravení té panně.</p>

  <p>&nbsp;</p>

  <p>Andělského pozdravení</p>

  <p>ulekla se hvězda denní.</p>

  <p>&nbsp;</p>

  <p>Nebyla to hvězda jasná,</p>

  <p>ale byla panna krásná.</p>

  <p>&nbsp;</p>

  <p>Nelekej se, panno čistá!</p>

  <p>máš porodit pána Krista.</p>

  <p>&nbsp;</p>

  <p>Pána Krista porodila,</p>

  <p>do jesliček položila.</p>

  <p>&nbsp;</p>

  <p>Kristus pán, maličké dítě,</p>

  <p>panuje po celém světě.</p>

  <p>Z Hradecka. – Srov. Suš. 38.</p>

  <h3 id="heading_id_7">50.</h3>

  <h3 id="heading_id_8">Narození Kristovo.</h3>

  <p>(Nápěv 404.)</p>

  <p>Šla Maria, šla do ráje,</p>

  <p>potkal jest ji anděl Páně.</p>

  <p>&nbsp;</p>

  <p>„Kam jdeš, Maria? nedojdeš,</p>

  <p>těžko pod svým srdcem neseš.“</p>

  <p>&nbsp;</p>

  <p>Maria mu nevěřila,</p>

  <p>přece do ráje vkročila.</p>

  <p>&nbsp;</p>

  <p>A jak do ráje vkročila,</p>

  <p>hned za podruží prosila.</p>

  <p>&nbsp;</p>

  <p>„My li podruží nedáme,</p>

  <p>komory žádné nemáme:</p>

  <p>&nbsp;</p>

  <p>Máme jen malý chlíveček,</p>

  <p>je v ném uvázán oslíček.“</p>

  <p>&nbsp;</p>

  <p>Jak Maria tam vkročila,</p>

  <p>hned synáčka porodila.</p>

  <p>&nbsp;</p>

  <p>Jak synáčka porodila,</p>

  <p>do jesliček položila.</p>

  <p>&nbsp;</p>

  <p>„Podej, Josefe, plínčičky,</p>

  <p>ať závinem to maličký.“</p>

  <p>&nbsp;</p>

  <p>Malíčky jsme zavinuli,</p>

  <p>do jesliček položili.</p>

  <p>&nbsp;</p>

  <p>Radujte se, andělové!</p>

  <p>že už máme spasitele.</p>

  <p>&nbsp;</p>

  <p>Raduj se, říše nebeská!</p>

  <p>že už máme pána Krista.</p>

  <p>Z Berounska. – Srov. Suš. 739.</p>

  <h3 id="heading_id_9">51.</h3>

  <h3 id="heading_id_10">Nocleh Marie Panny.</h3>

  <p>(Nápěv 137.)</p>

  <p>Chodila Maria</p>

  <p>po širokém světě,</p>

  <p>nosila synáčka</p>

  <p>v svém svatém životě.</p>

  <p>&nbsp;</p>

  <p>Přišla ona, přišla</p>

  <p>k kováři jednomu:</p>

  <p>„Kováři, kováři!</p>

  <p>popřej mi noclehu.“</p>

  <p>&nbsp;</p>

  <p>„Jak pak ti nocleh dám?</p>

  <p>moc tovaryšů mám:</p>

  <p>ve dne, v noci kují,</p>

  <p>ohně nezhašují.“</p>

  <p>&nbsp;</p>

  <p>„Kováři, kováři!</p>

  <p>co vy to kujete,</p>

  <p>co vy to kujete,</p>

  <p>že neuhašujete?“</p>

  <p>&nbsp;</p>

  <p>„Kujeme, kujeme</p>

  <p>tři železné hřeby,</p>

  <p>co Kristu na kříži</p>

  <p>jich bude potřebí.“</p>

  <p>&nbsp;</p>

  <p>Jak panna Maria</p>

  <p>to slovo slyšela,</p>

  <p>celá polekaná</p>

  <p>odtud pospíchala.</p>

  <p>&nbsp;</p>

  <p>Přišla ona, přišla</p>

  <p>do pusté maštalky,</p>

  <p>jen za práh kročila,</p>

  <p>syna porodila.</p>

  <p>&nbsp;</p>

  <p>Přišlo do maštalky</p>

  <p>kovářovo dítko:</p>

  <p>„Zakolíbej ty mně</p>

  <p>moje nemluvňátko!“</p>

  <p>&nbsp;</p>

  <p>„Jak pak zakolíbám,</p>

  <p>když ručiček nemám?</p>

  <p>ani těch ručiček,</p>

  <p>ani těch očiček!“</p>

  <p>&nbsp;</p>

  <p>„Dotkni se plínčiček,</p>

  <p>budeš mít ručičky,</p>

  <p>dotkni se jesliček,</p>

  <p>budeš mít očičky.“</p>

  <p>&nbsp;</p>

  <p>Přišlo dítě domů,</p>

  <p>přišlo k otci svému,</p>

  <p>ručkama hrající,</p>

  <p>očma mrkající.</p>

  <p>&nbsp;</p>

  <p>Otec jeho se ptal:</p>

  <p>„Kdes ty ručičky vzal?</p>

  <p>ty bílé ručičky</p>

  <p>a modré očičky?“</p>

  <p>&nbsp;</p>

  <p>„Dala mi je, dala</p>

  <p>panenka Maria,</p>

  <p>co včera na večír</p>

  <p>noclehu prosila.“</p>

  <p>&nbsp;</p>

  <p>„Kdybych já byl věděl,</p>

  <p>že je to Maria,</p>

  <p>byl bych ji uložil</p>

  <p>do zlata, do stříbra.</p>

  <p>&nbsp;</p>

  <p>A sám byl bych lehnul</p>

  <p>hlavou na kamení,</p>

  <p>hlavou na kamení,</p>

  <p>nohama do trní!“</p>

  <p>Z Berounska. – Jinak také počíná se ta píseň takto:</p>

  <p>Když panna Maria</p>

  <p>po světě chodila,</p>

  <p>všem věrným ctitelům</p>

  <p>ku pomoci byla.</p>

  <p>&nbsp;</p>

  <p>Přišla sem, přišla tam</p>

  <p>k jednomu kováři:</p>

  <p>„Kováři můj milý,</p>

  <p>dej ty mně noclehu.</p>

  <p>&nbsp;</p>

  <p>„Jak pak ti nocleh dám,</p>

  <p>když já ho sám nemám,</p>

  <p>milý mocný Bože!</p>

  <p>když já ho sám nemám?“</p>

  <p>&nbsp;</p>

  <p>Přišla sem, přišla tam</p>

  <p>do pusté maštale atd.</p>

  <p>Píseň tuto zpívávali dříve chlapci, o vánocích s jesličkami chodíce; nyní jen některý stařeček aneb některá babička snad ještě ji zná. – Srov. Suš. 30.</p>

  <h3 id="heading_id_11">52.</h3>

  <h3 id="heading_id_12">Maria a Alžběta.</h3>

  <p>(Nápěv 532.)</p>

  <p>Pod kopečkem</p>

  <p>tráva zelená,</p>

  <p>po ní se prochází</p>

  <p>panna Maria.</p>

  <p>&nbsp;</p>

  <p>Potkala ji</p>

  <p>svatá Alžběta:</p>

  <p>„Kam pak pospícháte,</p>

  <p>má milá teta?“</p>

  <p>&nbsp;</p>

  <p>„Pospíchám já</p>

  <p>k tělu božímu,</p>

  <p>abych vykonala</p>

  <p>boží modlitbu.“</p>

  <p>&nbsp;</p>

  <p>Poslal pán Bůh</p>

  <p>s nebe anděla,</p>

  <p>aby se podíval,</p>

  <p>kde je Maria.</p>

  <p>&nbsp;</p>

  <p>Marja klečí</p>

  <p>v čistém kostele,</p>

  <p>ona se tam modlí</p>

  <p>při božím těle.</p>

  <p>&nbsp;</p>

  <p>&nbsp;</p>

  <p>Kdo tu píseň</p>

  <p>třikrát zazpívá,</p>

  <p>tomu milý pán Bůh</p>

  <p>štěstí, zdraví dá.</p>

  <p>&nbsp;</p>

  <p>Zpívala ji</p>

  <p>Maria panna,</p>

  <p>to když kolíbala</p>

  <p>božího syna.</p>

  <p>Z Prahy. – Srov. Suš. 5.</p>

  <h3 id="heading_id_13">53.</h3>

  <h3 id="heading_id_14">Tělo boží.</h3>

  <p>Když se hory zelenají,</p>

  <p>modrým kvítím prokvětají,</p>

  <p>Matka boží po nich chodí,</p>

  <p>hledající svého syna:</p>

  <p>„Viděli jste mého syna?“ –</p>

  <p>„My jsme jeho neviděli,</p>

  <p>jak ve čtvrtek při večeři.</p>

  <p>On tam sedí s apoštoly</p>

  <p>a rozdává tělo boží:</p>

  <p>Těla mého požívejte</p>

  <p>a mou krví zapíjejte,</p>

  <p>na můj zákon pamatujte.“</p>

  <p>Z Čáslavska. – Srov. Krol. III, 202.</p>

  <h3 id="heading_id_15">54.</h3>

  <h3 id="heading_id_16">Kříž a trnová koruna.</h3>

  <p>Slunéčko vychází z hory ven:</p>

  <p>pán Kristus jde z nebe ven.</p>

  <p>Potkala ho Matička boží:</p>

  <p>„Kam jdeš, Synu boží?“ –</p>

  <p>„Já nesu dřevo, svatý kříž,</p>

  <p>na kterémžto umřít mám.“</p>

  <p>Potkal ho svatý Petr, svatý Jan.</p>

  <p>„Jděte tam, zpravte tam,</p>

  <p>že mám trnovou korunu,</p>

  <p>z sedumdesáti sedmi kusů dělanou,</p>

  <p>na mou svatou hlavu vstavenou.“</p>

  <p>Z Berounska. – Srov. Krol. I, 556.</p>

  <h3 id="heading_id_17">55.</h3>

  <h3 id="heading_id_18">Umučení Páně.</h3>

  <p>(Nápěv 546.)</p>

  <p>Vyšla hvězda na kraj léta,</p>

  <p>osvítila do půl světa.</p>

  <p>&nbsp;</p>

  <p>Nebyla to hvězda jasné,</p>

  <p>ale byla panna krásná.</p>

  <p>&nbsp;</p>

  <p>Šla Maria, šla plačící,</p>

  <p>svého syna hledající.</p>

  <p>&nbsp;</p>

  <p>Šli, nadešli apoštoli,</p>

  <p>byli smutní, neveselí.</p>

  <p>&nbsp;</p>

  <p>„Ach vy milí apoštoli!</p>

  <p>co jste smutni, neveselí ?“</p>

  <p>&nbsp;</p>

  <p>„My jsme smutni, neveselí,</p>

  <p>že jsme Krista neviděli.</p>

  <p>&nbsp;</p>

  <p>Neviděli, neslyšeli,</p>

  <p>jak ve čtvrtek při večeři.</p>

  <p>&nbsp;</p>

  <p>Když chléb lámal a rozdával,</p>

  <p>svou svatou krev pít nám dával.</p>

  <p>&nbsp;</p>

  <p>Jezte tělo mé, a píte,</p>

  <p>však mé tuto noc ztratíte.“</p>

  <p>&nbsp;</p>

  <p>Jak to Židé uslyšali,</p>

  <p>Krista jali, na kříž dali.</p>

  <p>&nbsp;</p>

  <p>Ruce, nohy mu probili,</p>

  <p>octa, žluči nastrojili.</p>

  <p>&nbsp;</p>

  <p>Jak Maria uslyšela,</p>

  <p>hned pod svatý křiž běžela.</p>

  <p>&nbsp;</p>

  <p>Pod křižem stála, plakala,</p>

  <p>kde ta svatá krev kapala.</p>

  <p>&nbsp;</p>

  <p>Kde ta svatá krev kapala,</p>

  <p>všude růže vykvětala.</p>

  <p>&nbsp;</p>

  <p>„Co tu, matičko, stojíte?</p>

  <p>tak přežalostně kvílíte?“</p>

  <p>&nbsp;</p>

  <p>„Jak tu nemám smutná stati</p>

  <p>a žalostně naříkati,</p>

  <p>&nbsp;</p>

  <p>Když z tebe krev svatá stříká,</p>

  <p>což je ta bolest veliká!“</p>

  <p>&nbsp;</p>

  <p>„Mlč, matičko, mlč a neplač,</p>

  <p>však já vstanu den třetí zas.</p>

  <p>&nbsp;</p>

  <p>Já netrpím za žádného,</p>

  <p>než za hříchy světa zlého.</p>

  <p>&nbsp;</p>

  <p>Já trpím jen za křesfany,</p>

  <p>aby se ke mně dostali.“</p>

  <p>&nbsp;</p>

  <p>Dejž to Kriste pane! Amen,</p>

  <p>ať nás nežže věčný plamen.</p>

  <p>Z Hradecka. – Srov. Suš. 50.</p>

  <h3 id="heading_id_19">56.</h3>

  <h3 id="heading_id_20">Umučení Páně.</h3>

  <p>Byla-tě studánka stavěná,</p>

  <p>kalichem roubená,</p>

  <p>přebývala tam panna Maria.</p>

  <p>Co’s, panno Maria, tak smutná?</p>

  <p>„Kterak nemám smutná býti?</p>

  <p>měla jsem syna jednoho,</p>

  <p>přišli Židé, vzali mně ho;</p>

  <p>tak ho vzali,</p>

  <p>na kříž dali,</p>

  <p>hřebami ho proráželi.“</p>

  <p>Šel pán Kristus do zahrady,</p>

  <p>naklonil své svaté hlavy</p>

  <p>na trávu zelenou,</p>

  <p>na rosu studenou.</p>

  <p>Jděte tam k mladému,</p>

  <p>pravte tam starému,</p>

  <p>jaké jsou věnce trnový</p>

  <p>dány do hlavy Kristovy.</p>

  <p>&nbsp;</p>

  <p>Kdo tu modlitbu říkat bude,</p>

  <p>dvanáct dní odpustků míti bude;</p>

  <p>tři dušičky vysvobodí</p>

  <p>z muk očistcových:</p>

  <p>jednu otcovu,</p>

  <p>druhou matčinu</p>

  <p>a třetí svou,</p>

  <p>do království nebeského</p>

  <p>budou mít cestu otevřenou.</p>

  <p>&nbsp;</p>

  <p>Pane Ježíši Kriste!</p>

  <p>Synáčka boží!</p>

  <p>ty neseš dřevo kříže,</p>

  <p>na kterém máš umřití,</p>

  <p>svou předrahou krev vylili!</p>

  <p>Šel - tě tady svatý Petr, svatý Jan,</p>

  <p>kteří želeli jeho ran.</p>

  <p>&nbsp;</p>

  <p>O pane Ježíši Kriste!</p>

  <p>smiluj se nade mnou;</p>

  <p>stůj mi v hlavách,</p>

  <p>panna Maria v nohách,</p>

  <p>andělíčkové po stranách,</p>

  <p>svatý Benedikt nade mnou,</p>

  <p>aby neměl ďábel moci nade mnou.</p>

  <p>Milostivý Bůh Otec † Syn † a Duch svatý † Amen.</p>

  <p>Z Kouřimska. – Srov. Krol. II, 485.</p>

  <h3 id="heading_id_21">57.</h3>

  <h3 id="heading_id_22">Pět ran Kristových.</h3>

  <p>Slyším zvony zvoniti.</p>

  <p>Vidím, vidím Krista pána</p>

  <p>nábožně mši svatou sloužili.</p>

  <p>Všecky dušičky k němu jdou:</p>

  <p>a já hříšná taky půjdu,</p>

  <p>z té studánky píli budu,</p>

  <p>kde se Kristus pán umýval,</p>

  <p>šeredného ďábla zaklínal.</p>

  <p>Vstal pán Ježíš s svého lože,</p>

  <p>vzal na sebe svoji komži,</p>

  <p>ohledal svých pět svatých ran,</p>

  <p>ty jsou mu tuze krvácely.</p>

  <p>Přišla k němu jeho milá Matka,</p>

  <p>začala jeho ran želeli.</p>

  <p>„Ach nežel, má znejmilejší Matičko!</p>

  <p>neb jsou ty rány darovany</p>

  <p>pro hříšníky pro křesťany.“</p>

  <p>Z Prahy. – Srov. Krol. I, 556.</p>

  <h3 id="heading_id_23">58.</h3>

  <h3 id="heading_id_24">Hříšná duše.</h3>

  <p>Stoji, stojí kostelíček, 1)</p>

  <p>v tom kostelíčku zvoneček;</p>

  <p>ten zvoneček sám zvoníval,</p>

  <p>když tam Kristus pán chodíval.</p>

  <p>Přiletěla holubička,</p>

  <p>vzala si ho pod křidýlka,</p>

  <p>letěla s ním na nebesa.</p>

  <p>Když k nebesům přiletěly,</p>

  <p>nebesa se otevřely,</p>

  <p>dušičky se radovaly:</p>

  <p>jen jedna se neradovala,</p>

  <p>okolo dveří obstupovala.</p>

  <p>„Proč, ty dušičko, se neraduješ,</p>

  <p>okolo dveří obstupuješ?“ –</p>

  <p>„Jak se mám já smutná radovati:</p>

  <p>otce, matky jsem nectila</p>

  <p>a jim jsem se protivila!“ –</p>

  <p>„Podej, duše, pravé ruky,</p>

  <p>povedu tě skrze muky,</p>

  <p>skrze muky do očistce,</p>

  <p>tam uhlídáš své rodiče,</p>

  <p>kterak pláčou, naříkají,</p>

  <p>že svých dítek netrestali.“</p>

  <p>&nbsp;</p>

  <p>Svatá Maří Majdalena</p>

  <p>pánu Kristu nohy myla,</p>

  <p>vlasy svými utírala.</p>

  <p>Kdo tu modlitbičku třikrát</p>

  <p>za den říká, tři duše vysvobodí:</p>

  <p>jednu otcovu, druhou matčinu,</p>

  <p>třetí svou, má do nebeského</p>

  <p>království cestu otevřenou.</p>

  <p>Z Berounska. – Srov. Krol. I, 555; Suš. 43.</p>

  <p>1) Tamhle je kostelíček,</p>

  <p>v kostelíčku je zvoneček.</p>

  <h3 id="heading_id_25">59.</h3>

  <h3 id="heading_id_26">Duše hříšná a Maria panna.</h3>

  <p>(Nápěv 404.)</p>

  <p>Byla jest louka zelená,</p>

  <p>slzavou rosou skropená.</p>

  <p>&nbsp;</p>

  <p>Kráčely po ní dvě duše,</p>

  <p>za nimi velká hříšnice.</p>

  <p>&nbsp;</p>

  <p>Když se až k ráji dostaly,</p>

  <p>na dvéře tam zaklepaly.</p>

  <p>&nbsp;</p>

  <p>„Vstaňte, Petře! vemte klíče,</p>

  <p>podívejte se, kdo tluče?“</p>

  <p>&nbsp;</p>

  <p>„Tlučou tam, Pane, dvě duše,</p>

  <p>za nima velká hříšnice.“ –</p>

  <p>&nbsp;</p>

  <p>„Ty dvě duše mně sem pusťte,</p>

  <p>té hříšnici pryč ukažte.</p>

  <p>&nbsp;</p>

  <p>Ukažte jí cestu šírou,</p>

  <p>kudy hříšní do pekla jdou.“</p>

  <p>&nbsp;</p>

  <p>Šla dušička vzlykající</p>

  <p>a svých hříchů litující.</p>

  <p>&nbsp;</p>

  <p>Šla od nebe, naříkala,</p>

  <p>až jí krev z oči kapala.</p>

  <p>&nbsp;</p>

  <p>Potkala ji Maria panna: 1)</p>

  <p>„Co naříkáš, duše hříšná?“ –</p>

  <p>&nbsp;</p>

  <p>„Jak pak nemám naříkali,</p>

  <p>když se nevím kam podíti?</p>

  <p>&nbsp;</p>

  <p>Musím jiti cestou šírou,</p>

  <p>kudy břišní do pekla jdou.“ –</p>

  <p>&nbsp;</p>

  <p>„Vrať se se mnou, duše hříšná!</p>

  <p>poprosím já svého syna.“</p>

  <p>&nbsp;</p>

  <p>A když se k ráji dostaly,</p>

  <p>na dvéře tam zaklepaly.</p>

  <p>&nbsp;</p>

  <p>„Vstaňte, Petře! vemte klíče,</p>

  <p>podívejte se, kdo tluče.“ –</p>

  <p>&nbsp;</p>

  <p>„Tluče to, Pane, matka tvá,</p>

  <p>a za ní ta duše hříšná.“ –</p>

  <p>&nbsp;</p>

  <p>„Mou matičku mně sem pusťte,</p>

  <p>té hříšnici pryč ukažte.</p>

  <p>&nbsp;</p>

  <p>Ukažto ji cestu šírou,</p>

  <p>kudy hříšní do pekla jdou.“ –</p>

  <p>&nbsp;</p>

  <p>„Ne tak, ne tak, milý synu!</p>

  <p>odpusť hříšné duši vinu.“ –</p>

  <p>&nbsp;</p>

  <p>„Zeptej se ji, matko milá!</p>

  <p>co dobrého učinila?</p>

  <p>&nbsp;</p>

  <p>Kolik je svátků světila?</p>

  <p>kolik se pátku postila?</p>

  <p>kolik chudých obživila?“2) –</p>

  <p>&nbsp;</p>

  <p>„Já jsem svátků nesvětila,</p>

  <p>ani se v pátek postila.</p>

  <p>&nbsp;</p>

  <p>Jen jedno jsem vykonala:</p>

  <p>almužny jsem grešli dala.“ –</p>

  <p>&nbsp;</p>

  <p>„Podej, hříšná duše, ruky,</p>

  <p>povedu tě skrze muky.</p>

  <p>&nbsp;</p>

  <p>Skrze muky do propasti</p>

  <p>a z propasti do radosti.</p>

  <p>&nbsp;</p>

  <p>Grešlička, almužna malá,</p>

  <p>do ráje tobě pomohla!“</p>

  <p>Z Budějovicka. – Srov. Suš. 25; H. Luž. 281; Kukulj. 186.</p>

  <p>&nbsp;</p>

  <p>1) Potkala ji panna Maria:</p>

  <p>„Kam ty kráčíš, duše hříšná?“</p>

  <p>&nbsp;</p>

  <p>„Ach já kráčím cestou šírou,</p>

  <p>kudy hříšní do pekla jdou.“</p>

  <p>&nbsp;</p>

  <p>„Vrať se se mnou, hříšná duše!</p>

  <p>přimluvím se u Ježíše.“</p>

  <p>2) kolik almužen rozdala.&nbsp;</p>

  <h3 id="heading_id_27">60.</h3>

  <h3 id="heading_id_28">Ďáblova nevěsta.</h3>

  <p>(Nápěv 404.)</p>

  <p>Byla jest jedna ctná paní,</p>

  <p>měla tři dcery na vdaní.</p>

  <p>&nbsp;</p>

  <p>Dvě do kostela vodila,</p>

  <p>třetí se doma strojila.</p>

  <p>&nbsp;</p>

  <p>A když se tak ustrojila,</p>

  <p>do zahrádky pospíšila.</p>

  <p>&nbsp;</p>

  <p>Červené růže trhala,</p>

  <p>věneček sobě dělala.</p>

  <p>&nbsp;</p>

  <p>Přijel k ni jeden mládenec:</p>

  <p>„Dej mi, panenko, ten věnec!“ –</p>

  <p>&nbsp;</p>

  <p>„Tobě já věneček nedám,</p>

  <p>na krásnějšího já čekám.“</p>

  <p>&nbsp;</p>

  <p>Přijel k ní druhý mládenec:</p>

  <p>„Dej mi,panenko, ten věnec!“ –</p>

  <p>&nbsp;</p>

  <p>„Tobě já věneček nedám,</p>

  <p>na krásnějšího já čekám.“</p>

  <p>&nbsp;</p>

  <p>Přijel k ní třetí mládence:</p>

  <p>„Dej mi, panenko, ten věnec!“ –</p>

  <p>&nbsp;</p>

  <p>„Tobě já můj věneček dám,</p>

  <p>na jiného už nečekám.“ –</p>

  <p>&nbsp;</p>

  <p>„Vyskoč, panenko, na můj kůň,</p>

  <p>povezu já tě, kde můj dům.</p>

  <p>&nbsp;</p>

  <p>Povezu já tě do kraje,</p>

  <p>to do ráječka, do ráje.“</p>

  <p>&nbsp;</p>

  <p>Když jsou za město vyjeli,</p>

  <p>dobré jsou cesty neměli.</p>

  <p>&nbsp;</p>

  <p>Jen po rokytí, po hloží,</p>

  <p>po tom čertovém po zboží.</p>

  <p>&nbsp;</p>

  <p>A když jsou k místu přijeli,</p>

  <p>horoucí peklo viděli.</p>

  <p>&nbsp;</p>

  <p>„Hoj, otevřte tovaryši!</p>

  <p>vezu vám tělo i s duší!</p>

  <p>&nbsp;</p>

  <p>Postavte panně stolici,</p>

  <p>nalejte vína sklenici.“</p>

  <p>&nbsp;</p>

  <p>První jim bránu otvírá,</p>

  <p>druhý ji smoly nalívá.</p>

  <p>&nbsp;</p>

  <p>První sklenici vypila,</p>

  <p>hned se ji barva změnila.</p>

  <p>&nbsp;</p>

  <p>Druhou sklenici vypila,</p>

  <p>hned plamen z huby pustila.</p>

  <p>&nbsp;</p>

  <p>„Otevřte, páni, veřeje,</p>

  <p>ať na mne větřík zavěje.</p>

  <p>&nbsp;</p>

  <p>Ach! třeba jen okénečko,</p>

  <p>ať ochladne mé srdečko.“ –</p>

  <p>&nbsp;</p>

  <p>„Když jsi se chtěla chladili,</p>

  <p>měla jsi dobře činiti.“ –</p>

  <p>&nbsp;</p>

  <p>„Ach! kýžby tu kdo dobrý byl,</p>

  <p>aby mé matce vyřídil.</p>

  <p>&nbsp;</p>

  <p>Má doma dcery ještě dvě,</p>

  <p>by je líp vedla nežli mé.</p>

  <p>&nbsp;</p>

  <p>By pánu Bohu sloužily,</p>

  <p>marnosti světské nechaly:</p>

  <p>&nbsp;</p>

  <p>Mé marnost světská zkazila,</p>

  <p>mou duši věčné zmařila.“ –</p>

  <p>&nbsp;</p>

  <p>„Není jim třeba vzkazovat,</p>

  <p>mají se po čem zpravovat:</p>

  <p>&nbsp;</p>

  <p>Duchovní zprávce tam mají,</p>

  <p>nechť po jich slovu jednají.“</p>

  <p>Z Prahy. – Srov. Suš. 21; Kol. II, 12: Žcg. P. 76; Vójc. I, 99, 101, 291; II, 301; Olesk. 411; H. Luž. 290; Mein. 213. – Mimo to jest v Čechách ještě píseň jiná téhož obsahu, z kteréž mi se dostaly potud jen slohy tyto:</p>

  <p>&nbsp;</p>

  <p>„Vsedni, panno, na má křídla,</p>

  <p>pojedeme k nebi zpříma.“</p>

  <p>&nbsp;</p>

  <p>A když k nebi přijížděli,&nbsp;</p>

  <p>&nbsp;peklu jsou se obrátili:</p>

  <p>&nbsp;</p>

  <p>„Hola! hola, tovaryši!</p>

  <p>vezu tělo, hříšnou duši“ atd.</p>

  <h3 id="heading_id_29">61.</h3>

  <h3 id="heading_id_30">Duše a tělo.</h3>

  <p>(Nápěv 247.)</p>

  <p>Na krchově před kostelem</p>

  <p>hádala se duše s tělem:</p>

  <p>&nbsp;</p>

  <p>„Tělo, tělo, co‘s dělalo,</p>

  <p>že‘s o duši nic nedbalo</p>

  <p>&nbsp;</p>

  <p>Co‘s vidělo, všecko‘s chtělo,</p>

  <p>na Boha jsi nezpomnělo.</p>

  <p>&nbsp;</p>

  <p>Tělo, tělo, tělo hříšné,</p>

  <p>bývalo jsi v světě pyšné.</p>

  <p>&nbsp;</p>

  <p>Chodilo jsi v stříbře, zlatě:</p>

  <p>a já, duše, trpím za tě!</p>

  <p>&nbsp;</p>

  <p>Chodilo jsi po muzikách,</p>

  <p>a já vězím v těžkých mukách!“ –</p>

  <p>&nbsp;</p>

  <p>„Nedávej mi, duše, viny,</p>

  <p>byla’s se mnou každou chvíli.“ –</p>

  <p>&nbsp;</p>

  <p>„Byla-li jsem vždycky s tebou,</p>

  <p>nevládla jsem sama sebou.“</p>

  <p>Z Bydžovska. – Srov. Suš. 16.</p>

  <p>&nbsp;</p>
</body>
</html>
