<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">























































  /*<![CDATA[*/

  p    {text-indent: 30px; margin: 0px;}
  body.sgc-1 {word-wrap: &nbsp;eak-word; -webkit-nbsp-mode: space; -webkit-line-&nbsp;eak: after-white-space;}
  /*]]>*/
  </style>
</head>

<body style="">
  <p style="text-indent: 30px;"></p>

  <h2 id="heading_id_186">Zimní hry.</h2>

  <h3 id="heading_id_187">1.</h3>

  <h3 id="heading_id_188">Na přástvu.</h3>

  <p style="text-indent: 30px;">Dvě děvčátka sednou si naproti sobě, dělajíce jako by předly na vřeteně. Berouce levou rukou z kužele vlákno, pravou rukou točí vřetenem a táhnou nit, a potom ji na vřeteno navíjejí. A však nepředou spolu zároveň, nébrž střídavé: když jedna táhne nit, druhá navíjí. A navíjejíce, říká jedna po druhé takto:</p>

  <p style="text-indent: 30px;">1. Za tím Vítochovým humnem –</p>

  <p style="text-indent: 30px;">2. běhal tam zajíček s bubnem. –</p>

  <p style="text-indent: 30px;">1. Proč jsi ho nechytila? –</p>

  <p style="text-indent: 30px;">2. Že jsem mu nestačila. –</p>

  <p style="text-indent: 30px;">1. Já bych ti byla pomohla. –</p>

  <p style="text-indent: 30px;">2. Za tím kovářovým humnem –</p>

  <p style="text-indent: 30px;">1. lítala tam straka s bubnem. –</p>

  <p style="text-indent: 30px;">2. Proč jsi jí nechytila? atd.</p>

  <p style="text-indent: 30px;">Tím spůsobem hovoříce hrají pořád, a však jmenují při tom vždy jiného a jiného hospodáře humno, a také vždy jiné a jiné zvíře s bubnem, ku př. plaval tam kapr s bubnem, skákala žába s bubnem atd. Která již žádného hospodaře aneb žádného zvířete neví jménovati, prohrála.</p>

  <p style="text-indent: 30px;">Z Jičínska. – Podobnou hru v mají také Slováci. V. Slov. pov. v B. Štiavnici, I, 350.</p>

  <h3 id="heading_id_189">2.</h3>

  <h3 id="heading_id_190">Na zlatý prsten.</h3>

  <p style="text-indent: 30px;">Hru tuto provozují obyčejuě děvčata. Jedna jest rozdavačkou, druhá stojíc opodál, hadačkou; ostatní sedí do kola, ruce majíce v klíně složené dlaněmi k sobě. Rozdavačka nápodobně ruce své dlaněmi k sobě složic, vezme mezi ně prsten, a jde potom ku každému děvčeti v kole, vloží ruce své mezi ruce její, říkajíc: „Schovávám, schovávám zlatý prstýnek!“ anebo: „Zamazám, zapleskám, aby žadnej neviděl!“ a přitom jedné z nich do dlaní jej pustí, však tak, aby hadačka nevěděla, kdo prsten má. Potom praví k hadačce:</p>

  <p style="text-indent: 30px;">Hádej, hádej, hadači,</p>

  <p style="text-indent: 30px;">kdo ten zlatý prsten má?</p>

  <p style="text-indent: 30px;">Hadačka chodíc kolem děvčat, praví:</p>

  <p style="text-indent: 30px;">Já bych ráda hádala, přes zlaty stromky skákala, přes moře jdoucí, sítě pletoucí: kdo ho má, ať ho dá, ať si ze mne blázna nedělá! Má ho – má ho – má ho tu ta!</p>

  <p style="text-indent: 30px;">Při tom sáhne té, na kterou hádala, do rukou pro prsten. Jest-li že uhodla, jest potom v další hře rozdavačkou, a ta, která prsten měla, hadačkou; předešlá pak rozdavačka sedne na její místo do kola. Pakli hadačka neuhodla a na prázdno sáhla, musí v další hře opět hadačkou býti.</p>

  <p style="text-indent: 30px;">Z Bydžovska.</p>

  <p style="text-indent: 30px;"><br /></p>

  <p style="text-indent: 30px;">V některých místech slově tato hra: „Na makovec“. Rozdavačka při rozdávání říká: „Schovávám, schovávám makovec!“ a nebo:</p>

  <p style="text-indent: 30px;">Ná makovej!</p>

  <p style="text-indent: 30px;">pěkně schovej!</p>

  <p style="text-indent: 30px;">a potom praví k hadačce:</p>

  <p style="text-indent: 30px;">Hádej, hádej, hadači!</p>

  <p style="text-indent: 30px;">o makovém koláči:</p>

  <p style="text-indent: 30px;">kdo ho má,</p>

  <p style="text-indent: 30px;">ať ho dá,</p>

  <p style="text-indent: 30px;">ať si blázny nedělá.</p>

  <p style="text-indent: 30px;">Hadačka pak vůkol chodíc od jedné ke druhé, říká: „Chléb – chléb – chléb… koláč!“ Při slově „koláč“ sáhne pro něj děvčeti do rukou.</p>

  <h3 id="heading_id_191">3.&nbsp;</h3>

  <h3 id="heading_id_192">Na pantoflíček.</h3>

  <p style="text-indent: 30px;">Podobná hra jako na prstýnek, jen že tu neni žádné rozdavačky, nébrž jen hadačka. Děvčátka sedíce na zemi podlé sebe do kola, postrkují pantoflíček jedna ke druhé pod koleny. Hadačka v kole stojíc, táže se:</p>

  <p style="text-indent: 30px;">„Kdo má můj zlatý pantoflíček?“</p>

  <p style="text-indent: 30px;">Každé děvčátko, ku kterému se s tou otázkou obrátí, říká: „Já ho nemám.“</p>

  <p style="text-indent: 30px;">Domnívá-li se hadačka o některé, že pantoflíček jest pod hí, řekne: „Vstaň!“ Uhodla-li, sedne si na její místo a to děvče musí býti hadačkou.</p>

  <h3 id="heading_id_193">4.&nbsp;</h3>

  <h3 id="heading_id_194">Kuca-Baba.</h3>

  <p style="text-indent: 30px;">Hra v zimě v prostranné světnici. Kdo při počítání zůstane naposled, jest Kuca-Babou: jeden mu zaváže šátkem oči, pak ho vezmou dva za ruce, a vodíce ho kolem ptají se ho:</p>

  <p style="text-indent: 30px;">&nbsp;</p>

  <p style="text-indent: 30px;">Kuca-Babo, kam tě vědem?</p>

  <p style="text-indent: 30px;">„Do kouta.“</p>

  <p style="text-indent: 30px;">Co v tom koutě?</p>

  <p style="text-indent: 30px;">„Kohouta.“</p>

  <p style="text-indent: 30px;">Co v tom kohoutu?</p>

  <p style="text-indent: 30px;">„Zlaté klubko.“</p>

  <p style="text-indent: 30px;">Co v tom klubku?</p>

  <p style="text-indent: 30px;">„Zlatá jehla.“</p>

  <p style="text-indent: 30px;">Co v té jehle?</p>

  <p style="text-indent: 30px;">„Zlatá nit.“</p>

  <p style="text-indent: 30px;">Tehdy si nás, Kuca-Babo, chyť!</p>

  <p style="text-indent: 30px;">Aneb také:</p>

  <p style="text-indent: 30px;">Kam jdeš, babo?</p>

  <p style="text-indent: 30px;">„Do kouta.“</p>

  <p style="text-indent: 30px;">Co v tom koutě?</p>

  <p style="text-indent: 30px;">„Kohouta.“</p>

  <p style="text-indent: 30px;">Co ještě víc?</p>

  <p style="text-indent: 30px;">„Starej střevíc.“</p>

  <p style="text-indent: 30px;">Co v tom střevíci?</p>

  <p style="text-indent: 30px;">„Zlaté jab’ko.“</p>

  <p style="text-indent: 30px;">Tu ho máš, babko! 1)</p>

  <p style="text-indent: 30px;">Při posledních slovech uhodí jeden jich Kuca-Babu zlehka do sad, a nechajíce jí prostřed světnice stati, rozutíkají se všichni do koutův. Kuca-Baba tápá vůkol sebe, aby někoho polapila, při čemž ostatní jí dávají návěští: jest-li totiž od těch, kteří se schovávají, daleko, volají:</p>

  <p style="text-indent: 30px;">„Samá voda! samá voda!“</p>

  <p style="text-indent: 30px;">pakli se k někomu přibližuje, křičí ostatní:</p>

  <p style="text-indent: 30px;">„Hoří! hoří!“ Týmž také spůsobem oznamují, když by Kuca-Baba mohla učiniti škodu nějakou anebo sobě ublížiti: „Hoří“ ku př. „okno“ – „police“ atd. Koho chytí, musí místo ní býti Kuca-Babou.</p>

  <p style="text-indent: 30px;">1) Místem toto říkadlo takto se končí:</p>

  <p style="text-indent: 30px;">Jíš ráda kasičku?</p>

  <p style="text-indent: 30px;">Jdi si pro lžičku!</p>

  <h3 id="heading_id_195">5.</h3>

  <h3 id="heading_id_196">Na Kotka.</h3>

  <p style="text-indent: 30px;">(Nápěv 319.)</p>

  <p style="text-indent: 30px;">Kotek sedí mezi sudy,</p>

  <p style="text-indent: 30px;">pil by pivo, neví kudy.</p>

  <p style="text-indent: 30px;">Hej kotka do koutka!</p>

  <p style="text-indent: 30px;">skákejte děvčátka!</p>

  <p style="text-indent: 30px;">pacholata jdou, jdou,</p>

  <p style="text-indent: 30px;">pacholátka jdou!</p>

  <p style="text-indent: 30px;"><br /></p>

  <p style="text-indent: 30px;">Kotek leží na vrch kamen,</p>

  <p style="text-indent: 30px;">počítá, kolik je panen.</p>

  <p style="text-indent: 30px;">Hej kotka do koutka!</p>

  <p style="text-indent: 30px;">skákejte děvčátka!</p>

  <p style="text-indent: 30px;">pacholata jdou, jdou,</p>

  <p style="text-indent: 30px;">pacholátka jdou!</p>

  <p style="text-indent: 30px;"><br /></p>

  <p style="text-indent: 30px;">Kotek běhá po stodole,</p>

  <p style="text-indent: 30px;">upadne-li, bude dole.</p>

  <p style="text-indent: 30px;">Hej kotka do koutka!</p>

  <p style="text-indent: 30px;">skákejte děvčátka!</p>

  <p style="text-indent: 30px;">pacholata jdou, jdou,</p>

  <p style="text-indent: 30px;">pacholátka jdou!</p>

  <p style="text-indent: 30px;">&nbsp;</p>

  <p style="text-indent: 30px;">S písní touto spojen byl jistý tanec anebo hra národní, kteráž se zvláště po svatbě v pátek provozovala. Ziegler ve svém překladu příběhů Telemachových (I, str. 271) popisuje ji jen co hru dětskou takto: že děti obojího pohlaví se sešly, udělaly daleké kolo, vzaly se za ruce, skákaly a zpívaly. Při posledním slovci (každé slohy) každé dítě se vytrhlo, jedno za druhým se hnalo, jedno druhému utíkalo. Kdo koho uhonil a přemohl, vedl přemoženého na místo umluvené, kteréž slulo pykačka. Zde musilo zajaté dítě tak dlouho býti, dokud se po skončeném honění fantem neb zástavou nevykoupilo. Takto, prý, provozovala se ta hra v městě Dobrušce. Z tohoto popisu nelze jest ovšem utvořili sobě obraz určitý hry této. – Místo slov posledních: „Pacholata jdou!“ zpívá se také:</p>

  <p style="text-indent: 30px;">„Pacholata vejš!“</p>

  <p style="text-indent: 30px;">Někde místo toho ukončují tu píseň jako ve hře dětské: „Sil Petr proso“ atd. slovy těmito:</p>

  <p style="text-indent: 30px;">Málo nás, málo nás,</p>

  <p style="text-indent: 30px;">pojďte hoši (holky) mezi nás.</p>

  <p style="text-indent: 30px;">Srov. Jíč. Zpěvník, č. 449; Krolm. II, 123; Sug. 618.</p>

  <p style="text-indent: 30px;">&nbsp;</p>
</body>
</html>
