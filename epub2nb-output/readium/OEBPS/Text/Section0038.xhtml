<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">




























































  /*<![CDATA[*/

  p    {text-indent: 30px; margin: 0px;}
  body.sgc-1 {word-wrap: &nbsp;eak-word; -webkit-nbsp-mode: space; -webkit-line-&nbsp;eak: after-white-space;}
  /*]]>*/
  </style>
</head>

<body style="">
  <h2 id="heading_id_2">Příchod.</h2>

  <p>Přijdouce k domu, kde nevěsta přebývá, naleznou dvéře zavřené; družba jde a klepe, aby otevříno bylo. V písni následující zpívají svatebčané, kteří přicházejí s ženichem, venku před domem první slohu, á hosté, kteří jsou ve stavení s nevěstou, odpovídají slohou druhou.</p>

  <p>&nbsp;</p>

  <h3 id="heading_id_3">23.</h3>

  <h3 id="heading_id_4">Přípověd.</h3>

  <p>(Nápěv 194.)</p>

  <p>Deme, deme, deme, deme,</p>

  <p>deme, deme, deme, deme,</p>

  <p>deme, deme, deme, deme,</p>

  <p>deme, deme k vám:</p>

  <p>dáte-li nám vaši ceru,</p>

  <p>dáte-li nám vaši ceru,</p>

  <p>dáte-li nám vaši ceru,</p>

  <p>dáte-li ji nám?</p>

  <p>&nbsp;</p>

  <p>„Dáme, dáme, dáme rádi,</p>

  <p>chovali jsme vám ji z mládí,</p>

  <p>dáme, dáme, dáme rádi,</p>

  <p>dáme my ji vám:</p>

  <p>proč bysme ván jí nedali,</p>

  <p>když jsme vám ji vychovali?</p>

  <p>pote si jen pro ni, pote,</p>

  <p>pote, pote k nám!</p>

  <p>Z Domažlicka.</p>

  <h3 id="heading_id_5">24.</h3>

  <h3 id="heading_id_6">Pozdravení.</h3>

  <p>(Nápěv 120.)</p>

  <p>Pochválen pán Ježíš Kristus!</p>

  <p>my jsme k vám přijeli,</p>

  <p>dáte-li nám vaši dcero,</p>

  <p>abysme věděli:</p>

  <p>dáte, či nedáte?</p>

  <p>nynčko nám povězte,</p>

  <p>abysme se obrátili,</p>

  <p>pokud jsme na cestě.</p>

  <p>Z Prachenska.</p>

  <p>&nbsp;</p>

  <p>Na to vyjdou rodiče nevěstiny ven hostův uvítat, a družba promluví k nim takto:</p>

  <p>„Vzácně vážený pane otče a paní matko! zdraví a všeho dobrého vám od Boha srdečně přejeme, i abyste mně s těmito poctivými pány, paními, panici a pannami do příbytku vašeho do volit i vstoupiti, za to vás všickni vespolek uctivě žádáme.“</p>

  <p>Prvé nežli hosté do staveni vstoupí, zavrou se ženy a družky s nevěstou do komory, a tu jí domlouvají, aby hleděla ženicha spatřili prvé než on ji uhlídá, neb že tím spůsobem nad ním dostane doma vládu.</p>

  <h3 id="heading_id_7">25.</h3>

  <h3 id="heading_id_8">Muziky.</h3>

  <p>(Nápěv 84.)</p>

  <p>Už jedou muziky</p>

  <p>ke dvoru!</p>

  <p>kam se jim schovám,</p>

  <p>matičko moje,</p>

  <p>do domu?</p>

  <p>&nbsp;</p>

  <p>„Kdy jsi se jim chtěla</p>

  <p>schovávat,</p>

  <p>neměla jsi jim,</p>

  <p>dceruško moje,</p>

  <p>slibovat.“</p>

  <p>&nbsp;</p>

  <p>Já neslíbila jen</p>

  <p>jednomu:</p>

  <p>svému milému</p>

  <p>roztomilému,</p>

  <p>věrnému.</p>

  <p>&nbsp;</p>

  <p>Kdo pak mě tam bude</p>

  <p>šidívat?</p>

  <p>vždyť já k vám budu,</p>

  <p>matičko moje,</p>

  <p>chodívat!</p>

  <p>&nbsp;</p>

  <p>„Přijdeš sem jen jednou</p>

  <p>za tejden:</p>

  <p>a lidi řeknou,</p>

  <p>že jsi tu pořád</p>

  <p>každej den!“</p>

  <p>&nbsp;</p>

  <p>Dvanácte trubačů</p>

  <p>troubilo,</p>

  <p>dvanáct mládenců</p>

  <p>a krásných panen</p>

  <p>sloužilo.</p>

  <p>&nbsp;</p>

  <p>Hrajte mně muziky</p>

  <p>vesele,</p>

  <p>dokud mám ještě</p>

  <p>zelenej věnec</p>

  <p>na hlavě!</p>

  <p>&nbsp;</p>

  <p>Až toho věnečku</p>

  <p>pozbudu,</p>

  <p>do roka, do dne</p>

  <p>veselá ještě</p>

  <p>nebudu!</p>

  <p>Z Plzeňska. –Srov. Čel. I, 79; II, 19; Kol. I, 247.</p>

  <h3 id="heading_id_9">26.</h3>

  <h3 id="heading_id_10">Schování.</h3>

  <p>(Nápěv 363.)</p>

  <p>Andulko schovej se,</p>

  <p>nepřítel bliží se:</p>

  <p>jest-li se neschováš,</p>

  <p>vemou ti, kde co máš:</p>

  <p>prstýnek na roce.</p>

  <p>„Já jsem se schovala,</p>

  <p>stýblem zastrčila:</p>

  <p>oni se dostali,</p>

  <p>všecko mně pobrali,</p>

  <p>kde jsem já co měla.“</p>

  <p>Z Táborska. – Srov. Suš. 60.</p>

  <p>&nbsp;</p>

  <p>Když hosté do světnice vejdou, promluví družba, maje ženicha po pravé ruce své, k rodičům nevěstiným takto:</p>

  <p>„Slovutný, vzácně vážený pane otče a paní matko! jakož vám povědomo jest, že tuto přítomný pan ženich před některým časem s malým počtem lidu navštívil vás, v příčině té, že jest umínil sobě v stav svatého manželstva s vaši nejmilejši dceruškou vstoupiti; protož dnes « větším počtu s těmito poctivými pány hosty přichází, aby ten sňatek svatební tím více k jeho i k vaší radosti byl ozdoben. Což aby se tím spíše vykonalo, a já abych ctnou a šlechetnou pannu nevěstu sem mohl přivesti, uctivě za povolení žádám.“</p>

  <p>Dostav povoleni, jde se svými hosty a s hudbou, nesa koláč, ku komoře, kde nevěsta zavřena jest. Koláčem nazývají bocbník aneb i věnec z těsta koláčového udělaný a po vrchu rozličnými podobami, tolikéž z těsta, t. květy, ptáčky, děťátky a j. vykládaný, jejž byly ženy u ženicha upekly, a pozlátkem jej polepivše i ratolestmi ozdobivše s sebou přivezly. Před komorou stoje s ní dvéře cukaje, zpívá k hudbě takto:</p>

  <h3 id="heading_id_11">27.</h3>

  <p>Smlouva o nevěsta.</p>

  <p>(Nápěv 673.)</p>

  <p>Jaké to trápení</p>

  <p>mám smutný na zemi:</p>

  <p>bolí mě, bolí hlavička</p>

  <p>pro mé potěšení!</p>

  <p>&nbsp;</p>

  <p>Teče voda, teče</p>

  <p>na ty novy mlejny:</p>

  <p>což je těžko milovali,</p>

  <p>co k libosti není!</p>

  <p>&nbsp;</p>

  <p>Co k libosti bylo,</p>

  <p>to mě opustilo;</p>

  <p>v dalekých širých krajinách</p>

  <p>mne je zanechalo.</p>

  <p>&nbsp;</p>

  <p>Chodil jsem po horách</p>

  <p>v dalekých krajinách,</p>

  <p>všude volal jsem: Má milá!</p>

  <p>kam jsi se poděla?</p>

  <p>&nbsp;</p>

  <p>Přijdu v tu krajinu,</p>

  <p>slyšel jsem novinu,</p>

  <p>že moje milá zůstává</p>

  <p>zde tuto hodinu.</p>

  <p>&nbsp;</p>

  <p>Andulko má milá!</p>

  <p>jsi-li tak upřímná,</p>

  <p>vyjdi ty ven na slovíčko,</p>

  <p>tvoj milej tě volá!</p>

  <p>&nbsp;</p>

  <p>Tuším, tuším, tuším,</p>

  <p>že já odtud musím:</p>

  <p>kterou jsem pannu miloval,</p>

  <p>tu opustit musím.</p>

  <p>&nbsp;</p>

  <p>Snadno ji opustím,</p>

  <p>a když jinou nemám,</p>

  <p>vyjdu si já na vršíček,</p>

  <p>na jinou zavolám!</p>

  <p>&nbsp;</p>

  <p>Rybičky v hlubinách,</p>

  <p>ptáčkové v huštinách,</p>

  <p>a moje zlaté panenky</p>

  <p>v hlubokých komorách.</p>

  <p>&nbsp;</p>

  <p>Kuřátka na hůře,</p>

  <p>děvčátka v komoře:</p>

  <p>a vy zlaté panímámy,</p>

  <p>otevřete dvéře!</p>

  <p>&nbsp;</p>

  <p>Dvéře jsou zavřeny,</p>

  <p>stýblem zastrčeny,</p>

  <p>a ty zlaté panímámy</p>

  <p>otevřít nechtějí.</p>

  <p>&nbsp;</p>

  <p>Ale se nestarám,</p>

  <p>výplatu v roce mám:</p>

  <p>jen mi nevěstu vydejte,</p>

  <p>dobře zaplatím vám.</p>

  <p>&nbsp;</p>

  <p>Jsem družba zjednaný,</p>

  <p>k vám posel vyslaný,</p>

  <p>chci si nevěstu vyplatit</p>

  <p>tvrdými tolary.</p>

  <p>&nbsp;</p>

  <p>Dvéře otevřete,</p>

  <p>nevěstu vydejte,</p>

  <p>ať ji odevzdám ženichu,</p>

  <p>víc neprodlívejte.</p>

  <p>&nbsp;</p>

  <p>Nevěsto, pojďte k nám,</p>

  <p>ať vás ženichu dám:</p>

  <p>už žádný vás nerozvede,</p>

  <p>až někdy pán Bůh sám.</p>

  <p>&nbsp;</p>

  <p>Už vás nerozvede,</p>

  <p>ani nerozloučí,</p>

  <p>až na smrtelné posteli</p>

  <p>pán Bůh všemohoucí.</p>

  <p>Z Táborska. – Srov. str. 223, č. 480.</p>

  <p>Na to družka v komoře s nevěstou zavřená odpovídá písní následující:</p>

  <h3 id="heading_id_12">28.</h3>

  <h3 id="heading_id_13">Porada.</h3>

  <p>(Nápěv 48.)</p>

  <p>Jdi jen, družbo, do komory,</p>

  <p>nevěsta za dveřmi stojí,</p>

  <p>pěkným bílým šátkem sobě</p>

  <p>hutírá vočička vobě.</p>

  <p>&nbsp;</p>

  <p>Vem ji jenom za ručičku,</p>

  <p>přiveď ty ji před mamičku,</p>

  <p>haby ji to vodpustila,</p>

  <p>v čem vona jí hublížila.</p>

  <p>Z Domažlicka.</p>

  <p>&nbsp;</p>

  <p>Místo písní a hudby mluví někdy družba, ťukaje na dvéře, k zavřeným družkám i ženám takto:</p>

  <p>&nbsp;</p>

  <p>Ctné a šlechetné panny družičky</p>

  <p>i mnoho vzácné paničky!</p>

  <p>prosím, nám za zlé nemějte</p>

  <p>a na mou řeč pozor dejte:</p>

  <p>&nbsp;</p>

  <p>jezdili jsme přes bory a doliny,</p>

  <p>přes pole a křoviny,</p>

  <p>všude se ptajíce,</p>

  <p>všude hledajíce</p>

  <p>jistého vzácného pokladu;</p>

  <p>až nám dobří lidé dali radu,</p>

  <p>žeby se nacházel v tomto příbytku</p>

  <p>a zvláště v tomto pokojíčku;</p>

  <p>okolo něho pak samy</p>

  <p>že jsou jenom krásné panny,</p>

  <p>i vzácné paní co komornice,</p>

  <p>toho pokladu ostříhajíce.</p>

  <p>Nechceme my ho žádnou zlou vůlí.</p>

  <p>ani spurnými slovy dobývali,</p>

  <p>ani železnými sochory vypačovati:</p>

  <p>nýbrž máme dar připravený,</p>

  <p>stříbrem a zlatem okrášlený,</p>

  <p>kterýžto jak jenom uhlídáte,</p>

  <p>doufám, že nám ten váš poklad dáte.</p>

  <p>Jen nezdržujte dlouho naši žádost,</p>

  <p>ať se rozmnoží všech přítomných radost.</p>

  <p>&nbsp;</p>

  <p>Na to sousedka některá v komoře odpoví:</p>

  <p>Vítáme vás, páni milí!</p>

  <p>víme, k jakému jste cíli</p>

  <p>sem v tento dům sě přibrali,</p>

  <p>že jste pokladu hledali,</p>

  <p>jenž jest v tom pokoji samém,</p>

  <p>to u prostřed krásných panen.</p>

  <p>Ale však to máte znáti:</p>

  <p>co vy chcete za něj dáli,</p>

  <p>že se němuž vyrovnati</p>

  <p>žádný dar, byt i byl zlatý.</p>

  <p>A však jsme sé dověděly,</p>

  <p>že byste vy s sebou měli</p>

  <p>také krásného ženicha,</p>

  <p>jenž pro ten poklad pospíchá:</p>

  <p>jemu my jej chceme dáti,</p>

  <p>aby se moh´ radovali</p>

  <p>z jeho krásy, z jeho tváří,</p>

  <p>a šel s ním nyní k oltáři.</p>

  <p>My pak za to propuštění</p>

  <p>chceme míti zaplacení;</p>

  <p>však co byste dáti chtěli, –.</p>

  <p>ještě jsme nic neviděly;</p>

  <p>ale když to uhlídáme,</p>

  <p>teprv vám ten poklad dáme.</p>

  <p>&nbsp;</p>

  <p>Po mnohém smlouvání ženy, přijmouce výplatu, dvéře otevrou, a družba vejda do komory řekne:</p>

  <p>„Ctné a šlechetné panny družičky i také vzácné paní matky! uctivě a šetrně vás žádám, aby tato ctná panna nevěsta mně byla vydána a laskavě vámi doprovozena.“</p>

  <p>Po té vezme družba nevěstu pod jednou a družka pod druhou paždí a vedou ji do světnice, zpívajíce:</p>

  <h3 id="heading_id_14">29.</h3>

  <h3 id="heading_id_15">Dobré vychování.</h3>

  <p>(Nápěv 141.)</p>

  <p>Est-li jsi, Hančičko,</p>

  <p>z dobrýho chování,</p>

  <p>ty budeš naříkat,</p>

  <p>až pudeš vod mámy.</p>

  <p>&nbsp;</p>

  <p>Vod mámy, vod mámy,</p>

  <p>vod zlatý mamičky:</p>

  <p>ty budeš hutírat</p>

  <p>svý černý vočičky.</p>

  <p>&nbsp;</p>

  <p>Vod mámy, vod mámy,</p>

  <p>vod svýho tatíčka:</p>

  <p>ty budeš spomjnat</p>

  <p>na jeho slovíčka!</p>

  <p>Z Domažlicka.</p>

  <p>&nbsp;</p>

  <p>Ve světnici klekne ženich s nevěstou před rodiči nevěstinými, kteří u prostřed hostu stojí, a družba promluví takto:</p>

  <p>„Nejmilejši pane otče a paní matko! na místě těchto dítek vašich s uctivostí Žádám vás za vaše Otcovské i mateřské požehnání.“</p>

  <p>„Požehnání Boha všemohoucího, Otce †, Syna †, i Ducha svatého †, vstoupíš na vás a zůstaň s vámi vždycky. Amen.“</p>

  <p>Nevěsta políbí rodičům nohy a s piscem děkuje jim za své vychování:</p>

  <p>„Záplať vám pán Bůh všecky vaše kroky, co jste kdy pro mě udělali! a pro pána Boha vás prosím, jest-li se mně ten stav manželský nepovede, neopouštějte mne!“</p>

  <p>Po té vstane, obejme ženicha a políbí jej; Ženich pak políbí rodičům nevěstiným ruku a řekne:</p>

  <p>„Zaplať vám to pán Bůh,; že jste mně vaši dcera dobře vychovali a k dobrému ji vedli!“</p>

  <h3 id="heading_id_16">30.</h3>

  <h3 id="heading_id_17">Poděkovaná rodičům.</h3>

  <p>(Nápěv 550.)</p>

  <p>Inčko vám děkuju</p>

  <p>za vaši dcerušku,</p>

  <p>inčko vám děkuju</p>

  <p>za vaši dceru:</p>

  <p>že jste mně ji dali,</p>

  <p>mně ji vodchovali,</p>

  <p>inčko já vám za ni</p>

  <p>pěkně děkuju.</p>

  <p>Z Domažlicka.</p>

  <p>&nbsp;</p>

  <p>Nemá-li nevěsta již otce nebo matky na živě, bratr její neb sestra jí požehná; pakli ani těch není, vykoná tu službu nejbližší příbuzný nebo příbuzná.</p>

  <h3 id="heading_id_18">31.</h3>

  <h3 id="heading_id_19">Nevěsta sirota.</h3>

  <p>(Nápěv 763.)</p>

  <p>Bože mne polituj!</p>

  <p>kde je, můj tatíček?</p>

  <p>už na něm vyrůstá</p>

  <p>zelený trávníček.</p>

  <p>&nbsp;</p>

  <p>Zelený trávníček,</p>

  <p>žlutý karafiját:</p>

  <p>škoda vás tatíčku,</p>

  <p>škoda vás nastokrát!</p>

  <p>&nbsp;</p>

  <p>Bože mne polituj!</p>

  <p>kde je má mamička?</p>

  <p>už na ní vyrůstá</p>

  <p>zelená travička!</p>

  <p>&nbsp;</p>

  <p>Zelená travička</p>

  <p>bílým kvítkem květe:</p>

  <p>už mne, má mamičko,</p>

  <p>vdávat nebudete!</p>

  <p>&nbsp;</p>

  <p>Ach nemám mamičky,</p>

  <p>nemám už tatíčka:</p>

  <p>mám jenom sestřičku</p>

  <p>a toho bratříčka.</p>

  <p>&nbsp;</p>

  <p>Bože mne polituj!</p>

  <p>kam se obrátit mám?</p>

  <p>komu požaluju,</p>

  <p>když rodičů nemám?</p>

  <p>&nbsp;</p>

  <p>Požalovala bych</p>

  <p>svému bratříčkovi:</p>

  <p>přec to tak nebude</p>

  <p>jako tatíčkovi!</p>

  <p>&nbsp;</p>

  <p>Požalovala bych</p>

  <p>své milé sestřičce:</p>

  <p>přec to tak nebude,</p>

  <p>jako své mamičce.</p>

  <p>&nbsp;</p>

  <p>Za kamenným plotem</p>

  <p>zpívá tam slavíček:</p>

  <p>že tam odpočívá</p>

  <p>můj zlatej tatíček.</p>

  <p>&nbsp;</p>

  <p>Za kamenným plotem</p>

  <p>lítá holubička:</p>

  <p>že tam odpočívá</p>

  <p>má zlatá mamička.</p>

  <p>Z Bydžovska. – Srov. Suš. 489, 498.</p>

  <h3 id="heading_id_20">32.</h3>

  <h3 id="heading_id_21">Požehnání sirotě.</h3>

  <p>Och tatíčku, vstávejte!</p>

  <p>och můj tatíčku! z hrobu vstávejte,</p>

  <p>požehnání nám dejte.</p>

  <p>&nbsp;</p>

  <p>Och mamičko, vstávejtel</p>

  <p>och má mamičko! z hrobu vstávejte,</p>

  <p>požehnání nám dejte.</p>

  <p>&nbsp;</p>

  <p>„Dcero, dcero, nevolej!&nbsp;</p>

  <p>och má dcero! na ně nevolej,&nbsp;</p>

  <p>těžkosti mi nedělej.</p>

  <p>&nbsp;</p>

  <p>Jsem od tebe daleko,</p>

  <p>och jsem od tebe tnse daleko,</p>

  <p>ležím v hrobě hlyboko!“</p>

  <p>Z Klatovska.</p>

  <h3 id="heading_id_22">Šátek a kytka.</h3>

  <p>Prvé než odejdou do kostele, přinese družička ženichovi na bílém talíři pěkný kapesní šátek, uměle složený, ve kterém zastrčen jest dlouhý prut rozmaríny, pozlátkem polepený a barevnými stužkami obvázaný, řkouc:</p>

  <p>&nbsp;</p>

  <p>„Vítám vás vlečky ve spole,</p>

  <p>jak domácí tak i přes pole:</p>

  <p>kdyby vás bylo sto s padesát,</p>

  <p>přeci vám chci každýmu po kytičce dát;</p>

  <p>a kdyby tu byl můj znejmilejší,</p>

  <p>dostal by tu nejhezkejší!</p>

  <p>&nbsp;</p>

  <p>A vy pane ženichu! tu hle vám posílá vsáe znejmilejší ten šáteček s tu kytičku. Co vám je milejší: ten šáteček a ta kytička, anebo panna nevěstička?“</p>

  <p>Ženich odpoví: „Všecko vespolek.“</p>

  <p>Družka: „To mi se, psne ženichu! ns vás libí, že ode mne všecko vespolek přijímáte a ničím nepohrdáte:</p>

  <p>&nbsp;</p>

  <p>tu máte šáteček,</p>

  <p>a v tom šátečku kvítí,</p>

  <p>ať se vás ta láska chytí</p>

  <p>i ať se drží vás až do smrti.</p>

  <p>&nbsp;</p>

  <p>A dej vám pán Bůh štěstí – s mně taky tak! – A vy páni muzikanti, zostra zahrajte!“</p>

  <p>Mezi tím, co hudci hrají, připne družička ženichovi kytku na klobouk. Potom přinese družbovi také takový šátek s prutem rozmaríny,</p>

  <p>řkouc:</p>

  <p>„A vy pane družbo! tu vám dávám ten šáteček a to kytičku; a nemáte-li dost, ještě vám dám sž ns večer sladkou hubičku.“</p>

  <p>A pak i také jemu kytku připne. Ostatní hosté, mužští i ženské, jen po malém proutku rozmaríny dostanou.</p>
</body>
</html>
