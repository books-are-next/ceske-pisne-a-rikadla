<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">





























































  /*<![CDATA[*/

  p    {text-indent: 30px; margin: 0px;}
  body.sgc-1 {word-wrap: &nbsp;eak-word; -webkit-nbsp-mode: space; -webkit-line-&nbsp;eak: after-white-space;}
  /*]]>*/
  </style>
</head>

<body style="">
  <h1 id="heading_id_2">Říkadla v nemocech.</h1>

  <h3 id="heading_id_3">1.</h3>

  <h3 id="heading_id_4">Baba lékařka.</h3>

  <p>Já bába, po Boha</p>

  <p>pomohu, co mohu;</p>

  <p>a čeho nemohu,</p>

  <p>nechám pánu Bohu.</p>

  <p>Z Berounska.</p>

  <h3 id="heading_id_5">2.</h3>

  <h3 id="heading_id_6">Vodu.</h3>

  <p>Nemocný chtěje se rád brzy uzdraviti, pošle si pro vodu do studánky, ku které má největší důvěru. Potom udělaje kříž řekne:</p>

  <p>Vodičko studená!</p>

  <p>jenž jsi posvěcena</p>

  <p>od svatého Jana</p>

  <p>při křtu Krista Pána:</p>

  <p>buď mi ke zdraví nápomocna.</p>

  <p>&nbsp;</p>

  <p>A pak se té vody napije.</p>

  <p>Z Boleslavska.</p>

  <h3 id="heading_id_7">3.</h3>

  <h3 id="heading_id_8">Na stříle.</h3>

  <p>Drž nad hlavou toho člověka, jenž na stříle trpí, hliněnou mísu, polož do ní nůž a nůžky křížem a při tom říkej:</p>

  <p>Chodili střelci, střelice</p>

  <p>po horách, po krajinách;</p>

  <p>potkala je svatá Apolena,</p>

  <p>ta se jich tázala:</p>

  <p>Střelci, střelíce! kam jdele?</p>

  <p>„My jdeme k……… 1)</p>

  <p>mozek jísti, krev píti,</p>

  <p>maso dráti, kosti lámati.“</p>

  <p>Řekla jim svatá Apolena:</p>

  <p>Střelci, střelíce! vraťte se,</p>

  <p>a té osobě pokoj dejte!</p>

  <p>Toto třikrát po sobě opakuj, a pokaždé do té mísy trochu vody nalej a několik zrnek ovsa nasyp.</p>

  <p>Z Berounska. – 1) Jméno toho, jenž na stříle trpí.</p>

  <h3 id="heading_id_9">4.</h3>

  <h3 id="heading_id_10">Na stříle.</h3>

  <p>Nemocný ať položí hlavu na stůl neb na postel, uchem zhůru, ve kterém trpí bolesti. Potom vezmi misku a tři špičky, t. nůžky o dvou špičkách a špičatý nůž. Misku polož rovné nemocnému na ucho, vlož otevřené nůžky do ni, a potom lej do misky vodu křížem, řka: „Ve jménu Boha Otce, Boha Syna a Boha Ducha svatého.“ Pak vezmi špetku ovsa a syp jej též křížem na tu misku řka: „Ve jménu Boha Otce atd.“ Jsou-li to skutečně stříle, postaví se oves ve vodě špičkami zhůru, pakli nejsou, padne ke dnu. Na to vezmi nůž a udělej špičkou v misce křiž, táž slova řka: „Ve jménu Boha atd.“ † † † , a jezdi po dně nožem do kola od levé raky ku pravé, říkaje přitom jménem nemocného takto:</p>

  <p>&nbsp;</p>

  <p>Já N. (jméno nemocného) svým</p>

  <p>vlastním jménem pokřtěný.</p>

  <p>Letěli tady tři střelci, nádchou se spojující (?),</p>

  <p>zastavili se v mé hlavě, v mých uších, v mých ústech;</p>

  <p>a já je zaklínáni skrze tři božské osoby,</p>

  <p>skrze Boha Otce, Boha Syna, Boha Ducha svatého:</p>

  <p>jsou-li z větru, aby šli zas do větru,</p>

  <p>tam aby dříví v největších huštinách lámali;</p>

  <p>jsou-li z vody, aby šli zas do vody,</p>

  <p>tam aby písek v největších hlubinách vázali;</p>

  <p>jsou-li ze skal, aby šli zas do skal,</p>

  <p>tam aby skály v největších skalinách lámali,</p>

  <p>mně, mé hlavě, mým uším, mým</p>

  <p>zubům pokoj dali a mne víc netrápili.</p>

  <p>K tomu mi dopomáhej Bůh Otec atd.</p>

  <p>Toto opakuj tři dni po sobě, aneb také v jednom dni ráno, v poledne a u večer.</p>

  <p>Z Berounska. Obrazy života, 1860, 437.</p>

  <h3 id="heading_id_11">5.</h3>

  <h3 id="heading_id_12">Na nežit.</h3>

  <p>Vezmi dřevěný uhel a třikráte jím vrch nežitu zatlač na spůsob kříže, s pak říkej takto:</p>

  <p>Já tě zažehnávám,</p>

  <p>ncžile neb vřede,</p>

  <p>ve jménu Páně;</p>

  <p>já tě zažehnávám,</p>

  <p>abys mně více nerost*:</p>

  <p>jsi-li z větru, jdi do větru;</p>

  <p>jsi-li z vody, jdi do vody;</p>

  <p>jsi-li ze země, jdi do země</p>

  <p>a mně (jméno) pokoj dej!</p>

  <p>K tomu mi dopomáhej Bůh Otec, Bůh Syn, Bůh Duch svatý!</p>

  <p>Toto poslední vyřkne se třikráte a pak se doloží: Amen.</p>

  <p>Z Prahy.</p>

  <h3 id="heading_id_13">6.</h3>

  <h3 id="heading_id_14">Na škrkavky.</h3>

  <p>Byla panna Maria přečistá,</p>

  <p>měla tři vlastní sestřičky:</p>

  <p>jedna předla,</p>

  <p>druhá vila,</p>

  <p>třetí na škrkavky žehnala;</p>

  <p>žehnala srdečným,</p>

  <p>jaterním, plíčním,</p>

  <p>krevním, střevním</p>

  <p>té a té osobě (jméno),</p>

  <p>aby jí masa nejedly,</p>

  <p>krve nepily,</p>

  <p>a té osobě pokoj daly.</p>

  <p>K tomu dopomáhej Bůh Otec, Bůh Syn, Bůh Duch svatý, amen.</p>

  <p>Z Berounska.</p>

  <h3 id="heading_id_15">7.</h3>

  <h3 id="heading_id_16">Na škrkavky.</h3>

  <p>Svatá Lucie tři dcery měla:</p>

  <p>první přidla,</p>

  <p>druhá vila,</p>

  <p>třeli motala.</p>

  <p>Dej. Bože! aby této osobě (jméno)</p>

  <p>ty škrkavky pominuly,</p>

  <p>tak jako pominul</p>

  <p>křivej rychtář,</p>

  <p>křivej šafář,</p>

  <p>křivá kněžská kuchařka!</p>

  <p>Potom třikráte si na prsty naplivni a té osobě po životě stírej.</p>

  <p>Z Berounska.</p>

  <h3 id="heading_id_17">8.</h3>

  <h3 id="heading_id_18">Na psotník.</h3>

  <p>Šel pán Ježíš Kristus,</p>

  <p>šel svou svatou cestou.</p>

  <p>Potkal jeho psotník;</p>

  <p>ptal se ho pán Kristus:</p>

  <p>Kam ty jdeš? psotníku!</p>

  <p>„Já jdu do života</p>

  <p>té a té osoby (jméno)</p>

  <p>maso jísti,</p>

  <p>krev píti,</p>

  <p>žíly trhati,</p>

  <p>kosti lámati,</p>

  <p>chuť k jídlu a k pití bráti</p>

  <p>a spaní mu odjímali.“</p>

  <p>Řekl jemu pán Kristus:</p>

  <p>Já tobě přikazuji</p>

  <p>pod mým těžkým umučením,</p>

  <p>pod mým slavným z mrtvých vstáním,</p>

  <p>pod mým na nebe vstoupením:</p>

  <p>vystup ze života</p>

  <p>tohoto člověka (jméno);</p>

  <p>neměj k němu moci</p>

  <p>ve dne ani v noci! –</p>

  <p>K tomu dopomáhej atd.</p>

  <p>Z Berounska.</p>

  <h3 id="heading_id_19">9.</h3>

  <h3 id="heading_id_20">Na růži.</h3>

  <p>Dej na nějakou mělkou nádobu žhavé uhlí, nasyp do něho svěeeného koření z věnečku od Božího těla a něco sušených lupínku z růží, tím podkuřuj a při tom říkej:</p>

  <p>Zaklínám vás, pakostnice,</p>

  <p>růžovnice, kostnice!</p>

  <p>do lesa hlubokého,</p>

  <p>do dubu vysokého,</p>

  <p>do dřeva stojatého</p>

  <p>i ležatého:</p>

  <p>tam sebou mlaťtle a třískejte,</p>

  <p>a této osobě (jméno) pokoj dejte!</p>

  <p>Toto opakuj třikrát, a la osoba ať se potom pomodli Otčenáš, Věřím v Boha a Zdrávas Královno.</p>

  <p>Z Berounska.</p>

  <h3 id="heading_id_21">10.</h3>

  <h3 id="heading_id_22">Na škytavku.</h3>

  <p>Šla Škytka přes moře,</p>

  <p>potkala tam Řehoře:</p>

  <p>Řehoř se vrátil,</p>

  <p>Škytku tam ztratil.</p>

  <p>Z Prachenska.</p>

  <h3 id="heading_id_23">11.</h3>

  <h3 id="heading_id_24">Na nataženou žílu.</h3>

  <p>Maso k masu,</p>

  <p>kost k kosti,</p>

  <p>krev k krvi,</p>

  <p>voda k vodě.</p>

  <p>Svatý, svatý, svatý</p>

  <p>Jáchym, Josef, Anna!</p>

  <p>Toto říkej třikrát, potom třikrát Otčenáš a Zdrávas. A jest-li zle s dobytkem, omoč kus sukna v moči lidské a na místo přilož.</p>

  <p>Z Klatovska.</p>

  <h3 id="heading_id_25">12.</h3>

  <h3 id="heading_id_26">Na úbytě.</h3>

  <p>Když měsíce ubývá, vezmi do nějaké nádoby tři lžíce vody, namoč v ní prstu svých a omej ruce i nohy nemocného křižem, t. pravou ruku pod ohbím lokte a levou nohu pod kolenem, a potom opět levou ruku a pravou nohu taktéž. Přibylo-li po umývání v nádobě vody, znamení to skutečných oubuti. Shledáš-li takto oubutě, poznamenej se třikráte po sobě znamením sv. kříže, řka: Ve jménu Boha Otce, i Syna, i Ducha sv. Amen. Potom slož ruce své nemocnému na hlavu a říkej:</p>

  <p>Já vyháním oubutě z tvého těla:</p>

  <p>z hlavy do ramenou,</p>

  <p>z ramenou do kolenou,</p>

  <p>z kolenou do nehtů v,</p>

  <p>z nehlův do moře:</p>

  <p>vodu přelejvali a písek přesejpati,</p>

  <p>kostí nelámali a žil neškubati,</p>

  <p>krve necucali a masa netrhati</p>

  <p>a přirozenímu pokoj dáti.</p>

  <p>† † † Amen.</p>

  <p>Z Berounska Obrazy života, 1860, 427.</p>

  <h3 id="heading_id_27">13.</h3>

  <h3 id="heading_id_28">Na úbytě.</h3>

  <p>Já (jméno žehnačky)</p>

  <p>zažehnávám vás,</p>

  <p>souchotě neb oubytě!</p>

  <p>odstupte z jeho plic,</p>

  <p>z jeho jater,</p>

  <p>ze všech oudův,</p>

  <p>ze všech kloubův,</p>

  <p>ze vší krve,</p>

  <p>ze všech sil;</p>

  <p>vstupte mu do nohou,</p>

  <p>z nohou do země,</p>

  <p>a v zemi se rozejděte,</p>

  <p>jako se rozešel Kristus pán</p>

  <p>po obloze nebeské!</p>

  <p>K lomu mi dopomáhej atd.</p>

  <p>Z Prahy.</p>

  <h3 id="heading_id_29">14.</h3>

  <h3 id="heading_id_30">Na úbytě.</h3>

  <p>Uvaří se ounulové koření (roste v polích a žlutě vypadá, podobné panpalíku – sic!), vleje se do dřevěné nádoby, a ten nemocný ať se nad to posadí, jako když se při kašli naparuje. To se dělá jenom ve středu a v pátek, ráno a veřer: při východu slunce se stírá nuhorn, a při západu se stírá dolů, a při tom se říká:</p>

  <p>Oubutě, souchotě!</p>

  <p>stůjte tak tiše,</p>

  <p>jako stála voda</p>

  <p>v Jordáně u pána Ježíše;</p>

  <p>ze srdce, ze žil i z plic</p>

  <p>odejděte pryč!</p>

  <p>K tomu dopomáhej atd.</p>

  <p>Z Berounska.</p>

  <h3 id="heading_id_31">15.</h3>

  <h3 id="heading_id_32">Na uhrančivosti.</h3>

  <p>Pán Bůh od věků věků –</p>

  <p>přepné jsou jeho milosti!</p>

  <p>Ty a ty (jméno)!</p>

  <p>já tobě dělám vodu</p>

  <p>na nádchu, na přehlídku,</p>

  <p>na uhrančivost:</p>

  <p>jest-li tě napadla</p>

  <p>buď z vody, nebo z větru,</p>

  <p>buď z leknutí, nebo z přejítí;</p>

  <p>jest-li tě kdo uhranul</p>

  <p>jakýma koli očima:</p>

  <p>buď modrýma, neb zelenýma,</p>

  <p>buď černýma, neb červenýma;</p>

  <p>buď muž, nebo žena,</p>

  <p>buď mládenec, nebo panna,</p>

  <p>buď pachole, nebo děvče.</p>

  <p>K tomu mi dopomáhej Bůh Otec atd.</p>

  <p>Z Berounska.</p>

  <h3 id="heading_id_33">16.</h3>

  <h3 id="heading_id_34">Na uřknutí.</h3>

  <p>Svatý, svatý, svatý,</p>

  <p>pán Bůh zástupů!</p>

  <p>Ta slova říkej třikrát; potom vezmi sklenici s vodou studenou a sedm žhavých uhlíků, a říkej dále:</p>

  <p>Uřkla-li tě panna,</p>

  <p>pomáhej tě svatá Anna;</p>

  <p>uřknul-li tě mládenec,</p>

  <p>pomáhej tě svatý Vavřinec;</p>

  <p>uřkla-li tě žena,</p>

  <p>pomáhej tě svatá Majdalena;</p>

  <p>uřknul-li tě muž,</p>

  <p>pomáhej tě svatý Hajnuš;</p>

  <p>uřkla-li tě bába,</p>

  <p>pomáhej tě svatá Sába;</p>

  <p>uřknul-li tě dědek,</p>

  <p>pomáhej tě svatý Melchisedek;</p>

  <p>uřklo-li tě dítě,</p>

  <p>pomáhej tě svatý Víte!</p>

  <p>Při každém tom jménu pust jeden uhlík do vody; který se potopí a zůstane leželi na dně, můžeš z toho I soudili, že ta jmenovaná osoba, t. panna, mládenec, žena atd. toho nemocného uřkla. Potom dej mu se té vody trochu napiti, a ostatkem umyj jemu tvář i ruce a tři po žilách.</p>

  <p>Z Prahy.</p>

  <h3 id="heading_id_35">17.</h3>

  <h3 id="heading_id_36">Na dobrou neštovici.</h3>

  <p>Svatá panna Barbora</p>

  <p>měla devět neštovic;</p>

  <p>svatá panna Barbora</p>

  <p>měla osm neštovic;</p>

  <p>svatá panna Barbora</p>

  <p>měla sedm neštovic;</p>

  <p>svatá panna Barbora</p>

  <p>měla šest neštovic;</p>

  <p>svatá panna Barbora</p>

  <p>měla pět neštovic;</p>

  <p>svatá panna Barbora</p>

  <p>měla čtyry neštovice;</p>

  <p>svatá panna Barbora</p>

  <p>měla tri neštovice;</p>

  <p>svatá panna Barbora</p>

  <p>měla dvě neštovice;</p>

  <p>svatá panna Barbora</p>

  <p>měla jednu neštovici;</p>

  <p>svatá panna Barbora</p>

  <p>neměla žádné neštovice!</p>

  <p>Drž při tom palce obou rukou křížem na tom místě, dechni přitom třikrát křížem na tu neštovici a říkej třikrát:</p>

  <p>Svatý, svatý, svatý</p>

  <p>pán Bůh zástupu!</p>

  <p>Potom třikrát Otčenáš, a třikrát Zdrávas. Jest-li zánět příliš velký, přilož na to suchou švestku.</p>

  <p>Všecko dělej nejraději ráno a na večer, za dne nic.</p>

  <p>Z Klatovska.</p>

  <h3 id="heading_id_37">18.</h3>

  <h3 id="heading_id_38">Na červy.</h3>

  <p>Svatý Petr leží v hrobě,</p>

  <p>devět červů má při sobě;</p>

  <p>svaly Petr leží v hrobě,</p>

  <p>osm červů má při sobě;</p>

  <p>svatý Petr leží v hrobě,</p>

  <p>sedm červů má při sobě;</p>

  <p>svatý Petr leží v hrobě,</p>

  <p>šest červů má při sobě;</p>

  <p>svatý Petr leží v hrobě,</p>

  <p>pět červů má při sobě;</p>

  <p>svatý Petr leží v hrobě,</p>

  <p>čtyry červy má při sobě;</p>

  <p>svatý Petr leží v hrobě,</p>

  <p>tři červy má při sobě;</p>

  <p>svatý Petr leží v hrobě,</p>

  <p>dva červy má při sobě;</p>

  <p>svatý Petr leží v hrobě,</p>

  <p>jednoho červa má při sobě;</p>

  <p>svatý Petr leží v hrobě:</p>

  <p>žádného červa nemá při sobě!</p>

  <p>Pomáhej od toho Bůh Otec atd.</p>

  <p>Z Hradecka.</p>

  <h3 id="heading_id_39">19.</h3>

  <h3 id="heading_id_40">Na červy.</h3>

  <p>Vyhledej v poli nebo na mezi bodlák, ohni mu hlavičku k zemi a polož na ni kámen nebo hroudu, a říkej třikrát:</p>

  <p>Bodláčku, bodláčku!</p>

  <p>nepustím tobě hlavičku,</p>

  <p>dokud nepustíš (ku př. krávě) červíčku!</p>

  <p>Z Rakovnicka.</p>

  <h3 id="heading_id_41">20.</h3>

  <h3 id="heading_id_42">Na nádchu.</h3>

  <p>Když dochází čtvrt, říkej tři dni po sobě, totiž ve čtvrtek, v pátek a v sobotu, po západu slunce anebo ráno před slunce východem takto:</p>

  <p>Pán Bůh leží v hrobě,</p>

  <p>má devět nátek při sobě:</p>

  <p>od devíti k osmé,</p>

  <p>a od osmé k sedmé,</p>

  <p>a od sedmé k šesté,</p>

  <p>a od šesté k páté,</p>

  <p>a od páté k čtvrté,</p>

  <p>a od čtvrté k třetí,</p>

  <p>a od třetí k druhé,</p>

  <p>a od druhé k jedné</p>

  <p>a od jedné k žádné.</p>

  <p>Od toho mi dopomáhej prvá Bůh otec, druhá Bůh syn a třetí Bůh duch svatý. Amen.</p>

  <p>Z Berounska. Obrazy života 1860, 438.</p>

  <h3 id="heading_id_43">21.</h3>

  <h3 id="heading_id_44">Na nádchu.</h3>

  <p>Rozejděte se všecky zlé</p>

  <p>popiny, ostudiny,</p>

  <p>nákažliny, uhrančliny,</p>

  <p>jako se rozchází duch můj,</p>

  <p>ty a ty (jméno) po tvém živote!</p>

  <p>Potom dechni na nemocného třikráte křížem.</p>

  <p>Z Berounska.</p>

  <h3 id="heading_id_45">22.</h3>

  <h3 id="heading_id_46">Na nádchu.</h3>

  <p>Nádcho žeřavá,</p>

  <p>pálivá, trhavá!</p>

  <p>já tě zažehná vám:</p>

  <p>nerosti,</p>

  <p>bolesti,</p>

  <p>jako neroste skála, kamení,</p>

  <p>od Syna božího narození.</p>

  <p>Já tě zažehnávám,</p>

  <p>abys odešla na moře červeny!</p>

  <p>K tomu mi dopomáhej Bůh Otec, Bůh Syn, Bůh Duch svatý!</p>

  <p>Toto opětuj třikrát a po třetí dolož: Amen. Žehnání toto však ať se vykonává pod šírým nebem.</p>

  <p>Z Prahy.</p>

  <h3 id="heading_id_47">23.</h3>

  <h3 id="heading_id_48">Na bradavice.</h3>

  <p>Nerosti, znamení!</p>

  <p>jako neroste kamení</p>

  <p>od pána Ježíše narození</p>

  <p>K tomu mi dopomáhej atd.</p>

  <p>To též opakuj po třikráte a při tom bílým šátkem bradavice stírej; musí to však býti pod širým nebem a když ubývá měsíce.</p>

  <p>Z Berounska.</p>

  <h3 id="heading_id_49">24.</h3>

  <h3 id="heading_id_50">Na bradavice.</h3>

  <p>Když zvoní hrana – ale nesmíš věděti, kdo zemřel – vezmi kousek syrového hovězího masa, tím ty bradavice stírej a při tom třikrát říkej:</p>

  <p>Hrana zvoní, nevím komu:</p>

  <p>bradavice, jděte z domu!</p>

  <p>až tam toho pochovají,</p>

  <p>ať vás taky zakopají.</p>

  <p>Pak to maso zakopej pod okap, a nežli shnije, bradavice se ztratí.</p>

  <p>Z Berounska.</p>

  <h3 id="heading_id_51">25.</h3>

  <h3 id="heading_id_52">Na návní kost.</h3>

  <p>Vezmi zaobalenou rukou z mrchoviště kost, ku př. ze psa, dej ji na tu návní kost a říkej:</p>

  <p>Pán Bůh napřed!</p>

  <p>nerosti, nerosli, znamení,</p>

  <p>jako neroste kamení</p>

  <p>od Syna božího narození:</p>

  <p>odejdi na moře červeny!</p>

  <p>K tomu mi dopomáhej atd.</p>

  <p>Z Prahy.</p>

  <h3 id="heading_id_53">26.</h3>

  <h3 id="heading_id_54">Na návní kost, na vole a p.</h3>

  <p>Jistá bába v Hradecku měla jakýs namodralý kámen, kterým tu vadu třikráte kolem objela, přitom říkajíc:</p>

  <p>Lišeji a znamení</p>

  <p>nerosti, jako kameni</p>

  <p>od Syna božího narození:</p>

  <p>jak se’s udělalo, tak i zmiz,</p>

  <p>abys nerostlo na věky vic.</p>

  <p>Třikrát Otčenáš a třikrát Zdrávas.</p>

  <h3 id="heading_id_55">27.</h3>

  <h3 id="heading_id_56">Na lišej.</h3>

  <p>Z rána, když okna jsou zapocena, setři ten pot prstem a lišej tím potírej, a při tom třikráte říkej:</p>

  <p>Lišeji, lišeji pokej!</p>

  <p>nedělej se širokej:</p>

  <p>židi v pátek maso jedí,</p>

  <p>ať tě, lišeji, taky, snědí!</p>

  <p>Z Berounska.</p>

  <h3 id="heading_id_57">28.</h3>

  <p>Padne-li nebo vlítne-li komu co do oka, má třikráte na zem vy-plivnouti a při tom třikráte říci:</p>

  <p>Pfí z očka</p>

  <p>do potočka!</p>

  <p>Z Hradecka.</p>

  <p>&nbsp;</p>
</body>
</html>
