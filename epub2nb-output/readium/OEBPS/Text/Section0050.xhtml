<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">




























































  /*<![CDATA[*/

  p    {text-indent: 30px; margin: 0px;}
  body.sgc-1 {word-wrap: &nbsp;eak-word; -webkit-nbsp-mode: space; -webkit-line-&nbsp;eak: after-white-space;}
  /*]]>*/
  </style>
</head>

<body style="">
  <h2 id="heading_id_2">Cesta k ženichovi.</h2>

  <p>Mezi tím nakládá družba s mládenci nábytek nevěstin na vůz: zespod truhly, suden (misník), almaru, díži, škopky, vědra (konve) a na to peřiny v ubrus zavázené. Když všecko naloženo, sedají: na prvním voze, kdež bývá praporec, hudci, mládenci a ženich s družbou; na druhém voze otcové a ostatní muži; na třetím, kdež nábytek naložen, „paní matky“ a mezi nimi nejvýše na peřinách bába, majíc v ruce přeslici a na ní kužel lenem naditý a haraskami obvázaný, a v lenu zastrčená vřetena s přesleny; na čtvrtém pak voze sedí nevěsta s drožkami.</p>

  <p>V místech některých, zvláště v Klatovsku, jest obyčej, že jen osoby ženské a starší muži na vozích se vezou; ženich pak, družba i ostatní mladý lid jedou napřed na koních. I také svatební šašek, „plampač“, má herku nějakou, na které po zpá-tku sedě a směšně jsa oblečen, před vozem poklusává i všeliké šprýmy provozuje. Hudci sedí na koních prvního vozu.</p>

  <p>Když k odjezdu všecko již připraveno, podají vozkovi do nového hrnku piva; vozka je vypije jedním douškem, uhodí hrnkem o vůz, práskne do koní a ujíždí ze dvora. Dudy hučí, skřipky vrzají, klarinet vřeští a ženy zpívají:</p>

  <h3 id="heading_id_3">99.</h3>

  <h3 id="heading_id_4">Odjezd.</h3>

  <p>(Nápěv 612.)</p>

  <p>Strakatý peřiny</p>

  <p>na bidle visí:</p>

  <p>starej se, Vavroušku,</p>

  <p>vo koně lysy.</p>

  <p>&nbsp;</p>

  <p>„Já jsem se postaral</p>

  <p>i vo celej vůz:</p>

  <p>poď sedni, Hančičko,</p>

  <p>pojedeme už.“</p>

  <p>&nbsp;</p>

  <p>Já nechci, nesednu,</p>

  <p>koně se plaší:</p>

  <p>mohli by snad pro mě</p>

  <p>naříkat naši.</p>

  <p>&nbsp;</p>

  <p>Já nechci, nepudu,</p>

  <p>až zejtra ráno:</p>

  <p>vopatruj vás pán Bon,</p>

  <p>má zlatá mámo!</p>

  <p>Z Domažlicka.</p>

  <p>&nbsp;</p>

  <p>Strakatý peřiny</p>

  <p>na tyči visí:</p>

  <p>přistroj si, holečku,</p>

  <p>koníčky lysy.</p>

  <p>&nbsp;</p>

  <p>Čtyry koně vraný,</p>

  <p>vokovanej vůz:</p>

  <p>zapřahej, formánku,</p>

  <p>pojedeme už.</p>

  <p>&nbsp;</p>

  <p>Nechci, nepojedu,</p>

  <p>až zejtra ráno:</p>

  <p>až já se rozloučím</p>

  <p>s mou panímámo.</p>

  <p>Z Klatovska.</p>

  <h3 id="heading_id_5">100.</h3>

  <h3 id="heading_id_6">Vyznání.</h3>

  <p>(Nápěv 612.)</p>

  <p>Čtyry koně vraný,</p>

  <p>pátá je bílá:</p>

  <p>pověz mně, Ančičko,</p>

  <p>kdo u vás bývá?</p>

  <p>&nbsp;</p>

  <p>„Bývá u nás, bývá</p>

  <p>jeden holeček:</p>

  <p>co jsem jemu dala</p>

  <p>s hlavy věneček.</p>

  <p>Z Klatovska.</p>

  <h3 id="heading_id_7">101.</h3>

  <h3 id="heading_id_8">Pobídka.</h3>

  <p>(Nápěv 642.)</p>

  <p>Štyry koně vraný,</p>

  <p>vokovanej vůz:</p>

  <p>přistroj se, Hančičko,</p>

  <p>pojedeme už.</p>

  <p>&nbsp;</p>

  <p>„A já jsem už dávno</p>

  <p>tu přistrojená:</p>

  <p>est-li si nešedou,</p>

  <p>sedne si jiná!“</p>

  <p>Z Domažlicka.</p>

  <h3 id="heading_id_9">102.</h3>

  <h3 id="heading_id_10">Napomenutí.</h3>

  <p>(Nápěv 612.)</p>

  <p>Dej pozor, Hančičko,</p>

  <p>kudy tě vezú,</p>

  <p>aby si trefila,</p>

  <p>kdy tě vyženú.</p>

  <p>&nbsp;</p>

  <p>Kdy tě budu honit,</p>

  <p>kdy tě budu bít:</p>

  <p>aby si vedíla,</p>

  <p>kudy demů jít!</p>

  <p>Z Domažlicka.</p>

  <p>&nbsp;</p>

  <p>Dej pozor, Ančičko,</p>

  <p>kudy jsme jeli:</p>

  <p>kdyby tě šidili,</p>

  <p>nebo tě bili.</p>

  <p>&nbsp;</p>

  <p>„A jeli jsme, jeli</p>

  <p>tam tou cestičkou:</p>

  <p>tam tady já pudu</p>

  <p>za svou mamičkou!“</p>

  <p>Z Klatovska.</p>

  <h3 id="heading_id_11">103.</h3>

  <h3 id="heading_id_12">Hoře.</h3>

  <p>(Nápěv 69.)</p>

  <p>Co jsem se nažála,</p>

  <p>snopů navázala</p>

  <p>na tom našem dvoře:</p>

  <p>ičko muším jití,</p>

  <p>´šečko vopustiti –</p>

  <p>to mám nejvíc hoře!</p>

  <p>Z Domažlicka.</p>

  <h3 id="heading_id_13">104.<br /></h3>

  <h3 id="heading_id_14">Ruky podaní.</h3>

  <p>(Nápěv 588.)</p>

  <p>Počkej, zastav,</p>

  <p>malý pacholíčku!</p>

  <p>až já podám</p>

  <p>milému ručičku.</p>

  <p>&nbsp;</p>

  <p>„Když jsi chtěla</p>

  <p>ruky podávati,</p>

  <p>neměla jsi</p>

  <p>dříve slibovati!</p>

  <p>Z Prachenska.</p>

  <h3 id="heading_id_15">105.</h3>

  <h3 id="heading_id_16">Podušky.</h3>

  <p>(Nápěv 642.)</p>

  <p>Nepudeme dále</p>

  <p>jenom přes vršek:</p>

  <p>vezeme plnej vůz</p>

  <p>novejch podušek.</p>

  <p>Z Domažlicka.</p>

  <h3 id="heading_id_17">106.</h3>

  <h3 id="heading_id_18">Měchura.</h3>

  <p>(Nápěv 209.)</p>

  <p>Jen ty nás, formánku,</p>

  <p>nezvrhni:</p>

  <p>dáme ti měchuru</p>

  <p>s povidly.</p>

  <p>Jen ty nás, formánku,</p>

  <p>pěkně vez:</p>

  <p>dostaneš měchuru</p>

  <p>eště dnes.</p>

  <p>Z Táborska.</p>

  <h3 id="heading_id_19">107.</h3>

  <h3 id="heading_id_20">Koníček.</h3>

  <p>(Nápěv 209.)</p>

  <p>Až my pojedeme</p>

  <p>přes ten les,</p>

  <p>nepadni, koníčku,</p>

  <p>přes pařez.</p>

  <p>&nbsp;</p>

  <p>Až my pojedeme</p>

  <p>po hrázi,</p>

  <p>koníček podkovy</p>

  <p>zuráží.</p>

  <p>&nbsp;</p>

  <p>Počkej, koníčku,</p>

  <p>zvedni nožičku,</p>

  <p>já tobě přibiju</p>

  <p>tvou podkovičku!</p>

  <p>Z Táborska. Poslední sloha zpívá se jako v nápěvu 634 druhý díl.</p>

  <h3 id="heading_id_21">108.</h3>

  <h3 id="heading_id_22">Pěkné koně.</h3>

  <p>(Nápěv 720.)</p>

  <p>Náš forman má koně</p>

  <p>zvěděny:</p>

  <p>ti nosí hlavy jak</p>

  <p>jeleni;</p>

  <p>zapráskne-li do nich</p>

  <p>jen dvakrát,</p>

  <p>vyjede z těch Němčic</p>

  <p>jako pták.</p>

  <p>&nbsp;</p>

  <p>Náš forman má pěkný</p>

  <p>koníčky:</p>

  <p>povídaly si to družičky;</p>

  <p>já jsem je poslouchal</p>

  <p>dost dobře:</p>

  <p>povídaly si to</p>

  <p>v komoře.</p>

  <p>Z Budějovicka.</p>

  <h3 id="heading_id_23">109.</h3>

  <h3 id="heading_id_24">Potěcha.</h3>

  <p>(Nápěv 336, 577.)</p>

  <p>Řehtej mi, řehtej,</p>

  <p>můj koni vranej,</p>

  <p>přes pole běžící:</p>

  <p>ať se potěší</p>

  <p>má nejmilejší</p>

  <p>na voze kvílící.</p>

  <p>&nbsp;</p>

  <p>Hned se těšila,</p>

  <p>jak uslyšela</p>

  <p>vraného koně hlas:</p>

  <p>„Pospěš jen, pospěš,</p>

  <p>můj nejmilejší!</p>

  <p>ať tě uvidím zas.</p>

  <p>&nbsp;</p>

  <p>Když jsem já pro tě,</p>

  <p>můj nejmilejší,</p>

  <p>všecko opustila:</p>

  <p>co ty máš pro mě</p>

  <p>u své matičky,</p>

  <p>bych se potěšila?“</p>

  <p>&nbsp;</p>

  <p>Mám já pro tebe</p>

  <p>u mé matičky</p>

  <p>pokojíček bílý:</p>

  <p>tam budem bejvat</p>

  <p>jako hrdličky,</p>

  <p>vždycky sobě milí.</p>

  <p>&nbsp;</p>

  <p>Já budu sekat,</p>

  <p>já budu mlátit</p>

  <p>a já budu vorat;</p>

  <p>když přijdu domů,</p>

  <p>sedneme spolu,</p>

  <p>budem se milovat.</p>

  <p>&nbsp;</p>

  <p>„Kdybych věděla,</p>

  <p>můj nejmilejší,</p>

  <p>že budeš takovej:</p>

  <p>dělala bych ti</p>

  <p>vždycky k večeři</p>

  <p>koláček makovej.</p>

  <p>&nbsp;</p>

  <p>Kdybych věděla,</p>

  <p>můj nejmilejší,</p>

  <p>že ty jsi za vodou:</p>

  <p>koupila bych si</p>

  <p>zlatou lodičku,</p>

  <p>plula bych za tebou.</p>

  <p>&nbsp;</p>

  <p>Kdybych věděla,</p>

  <p>můj nejmilejší,</p>

  <p>že ty jsi za lesy:</p>

  <p>koupila bych si</p>

  <p>koníčky lysy,</p>

  <p>jela bych, ty kde jsi.</p>

  <p>&nbsp;</p>

  <p>Kdybych věděla,</p>

  <p>můj nejmilejší,</p>

  <p>že ty mě oklamáš:</p>

  <p>nejela bych já</p>

  <p>k tvojí matičce</p>

  <p>ani za dlouhej čas!“</p>

  <p>Z Bydžovska. – Srov. Suš. 206; Žeg. P. US; Olesk. 216; Vójc. 237.</p>

  <h3 id="heading_id_25">110.</h3>

  <h3 id="heading_id_26">Koně na stáni.</h3>

  <p>(Nápěv 501.)</p>

  <p>Já mám na stání</p>

  <p>čtyry koně vrany,</p>

  <p>já mám na stání</p>

  <p>čtyry koně:</p>

  <p>to nejsou koně mý,</p>

  <p>to jsou pantátovy:</p>

  <p>počkej, Jeníčku,</p>

  <p>dají ti je!</p>

  <p>Z Táborska.</p>

  <h3 id="heading_id_27">111.</h3>

  <h3 id="heading_id_28">Koníčky na úhoře.</h3>

  <p>(Nápěv 95.)</p>

  <p>Co je to tam za koníčky</p>

  <p>na tom našem ouhoře?</p>

  <p>kdo je bude pásat,</p>

  <p>až já budu spávat</p>

  <p>s mou Verunkou v komoře.</p>

  <p>Z Prachenska.</p>

  <h3 id="heading_id_29">112.</h3>

  <h3 id="heading_id_30">Mládenci pro nevěstu.</h3>

  <p>(Nápěv 609.)</p>

  <p>Toulali se mládenci</p>

  <p>po tom Starém Kamenci.</p>

  <p>&nbsp;</p>

  <p>Toulali se, toulali,</p>

  <p>až se k Čížkóm &nbsp;dostali.</p>

  <p>&nbsp;</p>

  <p>Stará mete světnici:</p>

  <p>Sedněte si, mládenci!</p>

  <p>&nbsp;</p>

  <p>„My si u vás nesednem:</p>

  <p>my si pro Marjánku jdem.“</p>

  <p>&nbsp;</p>

  <p>A my vám jí nedáme,</p>

  <p>až jí šaty zjednáme. –</p>

  <p>&nbsp;</p>

  <p>Už má šaty sjednaný,</p>

  <p>modrý truhle srovnaný.</p>

  <p>&nbsp;</p>

  <p>Mládenci si vejskali,</p>

  <p>že Marjánku dostali.</p>

  <p>&nbsp;</p>

  <p>U Čížků si stejskají,</p>

  <p>že už dceru nemají.</p>

  <p>Z Chrudimska. – Srov. Suš. 429.</p>

  <p>&nbsp;</p>

  <p>Ti Lazští mládenci</p>

  <p>ne ratum satum –</p>

  <p>toulali se po noci –</p>

  <p>klimboja linka plinka</p>

  <p>žína kosaři.&nbsp;</p>

  <p>&nbsp;</p>

  <p>Toulali se, toulali,</p>

  <p>k Jersovům se dostali.</p>

  <p>&nbsp;</p>

  <p>Stará mete světnici:</p>

  <p>„Sednete si, mládenci!“</p>

  <p>&nbsp;</p>

  <p>My si u vás nesednem,</p>

  <p>až Ančičku povedem.</p>

  <p>&nbsp;</p>

  <p>Povedem ji pres cestu,</p>

  <p>k Rosínovům nevěstu.</p>

  <p>&nbsp;</p>

  <p>Rosínka před dům vyjde:</p>

  <p>„My nevěstu nechceme.</p>

  <p>&nbsp;</p>

  <p>Ona hrachu nejídá,</p>

  <p>na mlíko se ošklíbá.“</p>

  <p>Z Prachenska.</p>

  <h3 id="heading_id_31">113.</h3>

  <h3 id="heading_id_32">Nevěrný vosel.</h3>

  <p>(Nápěv 347.)</p>

  <p>Letí, letí pták 1)</p>

  <p>přes zelenej sad;</p>

  <p>nad dvorem se točí,</p>

  <p>zdvihá k nebi oči,</p>

  <p>Andulku volá.</p>

  <p>&nbsp;</p>

  <p>„Anduličko má!</p>

  <p>jsi-li upřímná,</p>

  <p>nejsi-li tak pyšná,</p>

  <p>abys trochu vyšla</p>

  <p>sama jediná.“</p>

  <p>&nbsp;</p>

  <p>Vyjít nemohla,</p>

  <p>poslala posla:</p>

  <p>„Jdi, můj milý posle,</p>

  <p>vyřiď mu to dobře,</p>

  <p>jako já sama.“</p>

  <p>&nbsp;</p>

  <p>Posel v hrdlo lhal,</p>

  <p>a sám namlouval.</p>

  <p>„Ach, já přenešťastná,</p>

  <p>že jsem ven nevyšla</p>

  <p>sama jediná!“</p>

  <p>Z Berounska.-Píseň tato zpívají na Moravě děvčata o sv. Duše chodíce s Králkou. – Srov. Suš. 765; Vójc. I, 51, 67, 287; II, 811; Ol. 409.</p>

  <p>&nbsp;</p>

  <p>1) Přiletěl je pták</p>

  <p>do těch našich vrat;</p>

  <p>tam líbezně zpívá,</p>

  <p>k nebi oči zdvíhá:</p>

  <p>„Andulku bych rád!“</p>

  <p>&nbsp;</p>

  <p>(Nápěv 217.)</p>

  <p>Leť měsíčku, leť</p>

  <p>přes ten celý svět;</p>

  <p>leť měsíčku vz-vejši,</p>

  <p>k mojí nejmilejši</p>

  <p>kolo udělej.</p>

  <p>&nbsp;</p>

  <p>Kolo udělej,</p>

  <p>ven ji vyvolej:</p>

  <p>není-li tak pyšná,</p>

  <p>aby ke mně vyšla</p>

  <p>sama jediná.</p>

  <p>&nbsp;</p>

  <p>Ona nevyšla,</p>

  <p>poslala posla:</p>

  <p>„Jdi, můj, milý posle,</p>

  <p>zprav mně to tak dobře</p>

  <p>jako já sama.“</p>

  <p>&nbsp;</p>

  <p>Posel zpravoval – 1)</p>

  <p>milý v hrdlo lhal:</p>

  <p>tu pěknou děvečku</p>

  <p>v růžovém věnečku</p>

  <p>sobě namlouval.</p>

  <p>Z Plzeňska.</p>

  <p>&nbsp;</p>

  <p>1) Posel zpravoval,</p>

  <p>sobě namlouval:</p>

  <p>sám sebe mu chválil</p>

  <p>a děvečku hanil,</p>

  <p>že je lenivá.</p>

  <p>&nbsp;</p>

  <p>Jak uslyšela,</p>

  <p>ven vyskočila:</p>

  <p>v zeleným věnečku,</p>

  <p>zlatým prsténečku</p>

  <p>se zatočila.</p>

  <p>Z Klatovska.</p>

  <h3 id="heading_id_33">114.</h3>

  <h3 id="heading_id_34">Zármutek.</h3>

  <p>(Nápěv 48.)</p>

  <p>Až z toho Spáňova pudu,</p>

  <p>což já se vohlížet budu:</p>

  <p>vohlídnu se jednu, dvakrát,</p>

  <p>po třetí už budu plakat.</p>

  <p>&nbsp;</p>

  <p>Má zlatá Spáňovská cesto,</p>

  <p>což je mně po tobě teskno:</p>

  <p>ne tak po tě, má cestičko,</p>

  <p>ako po tě, má hubičko!</p>

  <p>&nbsp;</p>

  <p>Mý zlaty Spáňovsky hory,</p>

  <p>což mě má hlavička bolí:</p>

  <p>bolí, bolí, pobolívá,</p>

  <p>že mně chlapec vodpovídá.</p>

  <p>Z Domažlicka. – Srov. str. 151, pís. 245.</p>

  <h3 id="heading_id_35">115.</h3>

  <h3 id="heading_id_36">Smutné shledání.</h3>

  <p>(Nápěv 48.)</p>

  <p>Co pak si, můj chlapče, myslíš,</p>

  <p>když mě vidíš, nebo slyšíš?</p>

  <p>„Když té vidím, nic neříkám;</p>

  <p>když tě slyším, smutně vzdychám!“</p>

  <p>Z Domažlicka.</p>

  <h3 id="heading_id_37">116.</h3>

  <h3 id="heading_id_38">Muž trapič.</h3>

  <p>(Nápěv 326.)</p>

  <p>Co pak tě tvá máma dala,</p>

  <p>že tě tak mladičkou vdala?</p>

  <p>„Dala mně muže trapiče:</p>

  <p>ten mně mou hlavu roztluče!“</p>

  <p>Z Klatovska.</p>

  <h3 id="heading_id_39">117.</h3>

  <h3 id="heading_id_40">Chudá milá.</h3>

  <p>(Nápěv 326.)</p>

  <p>K Pušperku je cesta zlatá,</p>

  <p>celá trníčkem pojatá;</p>

  <p>to trníčko bíle květe:</p>

  <p>má panenko, votevřete!</p>

  <p>&nbsp;</p>

  <p>„Proč bych já ti votvirala,</p>

  <p>dyt já nejsem tvoje milá.“</p>

  <p>Jest-li nejste, vy budete,</p>

  <p>jen vy mi přec votevřete!</p>

  <p>&nbsp;</p>

  <p>„Však jsem já dobře slyšela,</p>

  <p>co tvá máma povídala:</p>

  <p>že mne za nevěstu nechce,</p>

  <p>že já nemám v truhle dvě stě.</p>

  <p>&nbsp;</p>

  <p>Kdybych já bohatá byla,</p>

  <p>já bych se tě neprosila:</p>

  <p>vzala bych si chlapce s dvorem,</p>

  <p>vožen ty se s pánem Bohem!“</p>

  <p>Z Klatovska.</p>

  <p>&nbsp;</p>

  <p>Jedou-li skrz jinou ves, bývá jim obyčejně cesta pentlí nebo provazem stužkami ozdobeným zatažena, a musejí se vypláceti, aby byli propuštěni. Kdo zatáhnul, musí na talíři přinesli sklenici s pivem a podati ženichovi a nevěstě na poctu. Za to položí ženich na talíř, podlé možnosti své, dvacetník, zlatník, anebo tolar jménem výplaty. Vozka také na cestě několikkrát zastaví, podávaje na vůz klobouk, aby.mu dali na řemínky, na kolomaz, anebo že kolo rozlámal, aby mu dali na jiné, a ženich musí jej spokojit!</p>

  <p>Když pak přijíždějí ke vsi, kde ženich jest domovem, vozka třikráte se s vozem obrátí, aby nevěsta nemohla k matce zpátky najíti cesty. Ve vsi zpívají ženy:</p>

  <h3 id="heading_id_41">118.</h3>

  <h3 id="heading_id_42">Pěkná ves.</h3>

  <p>(Nápěv 545.)</p>

  <p>Jak je to v tý Stráži</p>

  <p>hezky, hezky!</p>

  <p>rosta po celý vsi</p>

  <p>švesky, švesky:</p>

  <p>u někoho nejsú</p>

  <p>žádný, žádný –</p>

  <p>když voni mně syna</p>

  <p>brání, brání!</p>

  <p>Z Domažlicka.</p>

  <p>&nbsp;</p>

  <p>Což je v těch Chlumčanech</p>

  <p>hezky, hezky:</p>

  <p>rostou na roubeni</p>

  <p>švestky, švestky;</p>

  <p>v Lukavici eště</p>

  <p>líp je, líp je:</p>

  <p>rostou na zelený</p>

  <p>lípě, lípě.</p>

  <p>Z Klatovska.</p>

  <h3 id="heading_id_43">119.</h3>

  <h3 id="heading_id_44">Oves.</h3>

  <p>(Nápěv 545.)</p>

  <p>Pověz mně, Vavroušku,</p>

  <p>pověz, pověz,</p>

  <p>po čem je v Klatovech</p>

  <p>voves, voves?</p>

  <p>Po pětadvaceti</p>

  <p>českejch, českejch:</p>

  <p>že je náš Vavroušek 1)</p>

  <p>hezkej, hezkej!</p>

  <p>Z Klatovska.</p>

  <p>1) je tam dost děvčátek</p>

  <p>hezkejch, hezkejch.</p>

  <h3 id="heading_id_45">120.</h3>

  <h3 id="heading_id_46">Podušky.</h3>

  <p>(Nápěv 413.)</p>

  <p>Přijeli jsme do krajiny</p>

  <p>do neznámy,</p>

  <p>přivezli jsme poduštičky</p>

  <p>malovany,</p>

  <p>malovany modře, bíle:</p>

  <p>což se ti to, můj Jeníčku,</p>

  <p>spávat bude!</p>

  <p>Z Prachenska.</p>

  <p>Potřásajíce na voze peřinami, zpívají:</p>

  <h3 id="heading_id_47">121.</h3>

  <h3 id="heading_id_48">Pěkné sboží.</h3>

  <p>(Nápěv 705.)</p>

  <p>Hej, hej, hej!</p>

  <p>máme na prodej:</p>

  <p>máme tady pěkny zboží,</p>

  <p>co se na něm hezky leží;</p>

  <p>hej, hej, hej,</p>

  <p>máme na prodej!</p>

  <p>Z Chrudimska. – Srov. Suš. 446.</p>

  <h3 id="heading_id_49">122.</h3>

  <h3 id="heading_id_50">Potřebné zboži.</h3>

  <p>(Nápěv 510.)</p>

  <p>Hezké zboží máme,</p>

  <p>komu je prodáme?</p>

  <p>ten kdo je kupuje,</p>

  <p>ten je potřebuje,</p>

  <p>tomu je prodáme.</p>

  <p>Z Prachenska.</p>

  <h3 id="heading_id_51">123.</h3>

  <h3 id="heading_id_52">Strakaté, bílé.</h3>

  <p>Hejbej se, strakatý, bíly!</p>

  <p>hejhej se, strakatý, bíly:</p>

  <p>což je to pod tebou náro, nám, nám,</p>

  <p>což je to pod tebou míly!</p>
</body>
</html>
