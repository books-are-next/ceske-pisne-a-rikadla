<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">













































  /*<![CDATA[*/

  p    {text-indent: 30px; margin: 0px;}
  body.sgc-1 {word-wrap: &nbsp;eak-word; -webkit-nbsp-mode: space; -webkit-line-&nbsp;eak: after-white-space;}
  /*]]>*/
  </style>
</head>

<body style="">
  <p>&nbsp;</p>

  <p>&nbsp; &nbsp;</p>

  <h2 id="heading_id_2">Dětské posměšky.</h2>

  <h3 id="heading_id_3">Tomu, kdo řiká „prej“.</h3>

  <p>Máma prej, táta prej, dědek prej:</p>

  <p>máte prej, půjčit prej, rendlík prej,</p>

  <p>abysme mohli prej, vařit prej, samy prej.</p>

  <h3 id="heading_id_4">Kdo nesprávně vyřizuje.</h3>

  <p>Naše máma vzkazuje vám rendlík, abyste jí půjčili dobré jitro, že vám dá kaši na vořechy.</p>

  <h3 id="heading_id_5">Tomu, kdo se pí.</h3>

  <p>Prolomte se, nebesa! spadni buchto</p>

  <p>jako necky, na půl lokte máku v ní!</p>

  <h3 id="heading_id_6">Dědkovi a bábě.</h3>

  <p>Hoši, hoši!</p>

  <p>dědek sedí v koši,</p>

  <p>bába sedí v věrteli:</p>

  <p>poďte, hoši, melte ji!</p>

  <p>&nbsp;</p>

  <p>V tom černým lese</p>

  <p>čert bábu nese:</p>

  <p>vy kluci nezvední,</p>

  <p>modlete se!</p>

  <p>&nbsp;</p>

  <p>Špity špity, bábo,</p>

  <p>já jdu pro to sádlo,</p>

  <p>aby dědek nevěděl,</p>

  <p>on by na mě pověděl.</p>

  <p>&nbsp;</p>

  <p>Špity špity, dědku,</p>

  <p>já jdu pro tu štětka,</p>

  <p>aby bába nevěděla,</p>

  <p>ona by to pověděla.</p>

  <p>&nbsp;</p>

  <p>Byla jedna babka,</p>

  <p>prodávala jabka,</p>

  <p>trnky, šípky, hlohyně</p>

  <p>prodávala hokyně.</p>

  <p>&nbsp;</p>

  <p>Bába leze do bezu,</p>

  <p>já tam za ní polezu;</p>

  <p>kudy bába, tudy já,</p>

  <p>budeme tam obádvá.</p>

  <p>&nbsp;</p>

  <p>Hej, nik, nik, nik, nik, nik,</p>

  <p>oženil se kominík,</p>

  <p>vzal on sobě starou bábu,</p>

  <p>přivázal ji k pivováru:</p>

  <p>co s takovým Lucipárem,</p>

  <p>lepší kožich i s rukávem.</p>

  <p>&nbsp;</p>

  <p>Z Hradecka.</p>

  <p>&nbsp;</p>

  <p>Hej! nik, nik, nik, nik, nik!</p>

  <p>oženil se kožišník,</p>

  <p>vzal je sobě starou bábu,</p>

  <p>svatba byla na korábu,</p>

  <p>a ta bába byla ráda,</p>

  <p>měla čerta kamaráda;</p>

  <p>kamarád byl dobrá liška,</p>

  <p>sed na bábu, jel do Slízska!</p>

  <p>jak se mele, tak se mele,</p>

  <p>jede pryč na bábě směle:</p>

  <p>a ze Slízska do Moravy,</p>

  <p>bodejž bábu čerti vzali!</p>

  <p>&nbsp;</p>

  <p>Z Bydžovska. – Tuto písničku zpívá nebo vlastně odříkává ien jeden, a ostatní všickni při každém řádku zároveň přizvukují:</p>

  <p>&nbsp;</p>

  <p>Hej! nik, nik, nik, nik, nik!</p>

  <p>Konec také takto:</p>

  <p>a ze Slízska do Milivska,</p>

  <p>bodejž bábu čert roztříská!</p>

  <h3 id="heading_id_7">Na jména.</h3>

  <p>Mikuláš</p>

  <p>ztratil plášť,</p>

  <p>Mikuláška sukni,</p>

  <p>byli voba smutni.</p>

  <p>&nbsp;</p>

  <p>Michal, Michal!</p>

  <p>kozu popíchal,</p>

  <p>ona bečela</p>

  <p>až do večera.</p>

  <p>&nbsp;</p>

  <p>Havel, Havel!</p>

  <p>do lesa zajel</p>

  <p>na bílým koni,</p>

  <p>vlk ho tam honí.</p>

  <p>&nbsp;</p>

  <p>Emane, Emane!</p>

  <p>schovej dudy, máma ´de.</p>

  <p>Proč bych já je schovával,</p>

  <p>když jsem na ně dudával?</p>

  <p>&nbsp;</p>

  <p>Kučero, Kučero!</p>

  <p>co to u vás bručelo?</p>

  <p>snad to kráva nebo bejk:</p>

  <p>ňákej ďas to musel bejt!</p>

  <p>&nbsp;</p>

  <h3 id="heading_id_8">Kdo německy se modlí.</h3>

  <p>Vater unser, der du bist –</p>

  <p>strojte na stůl, budem jíst!</p>

  <h3 id="heading_id_9">Němcovi.</h3>

  <p>Otče náš, jenž jsi –</p>

  <p>sběhli se dvá Němci</p>

  <p>na jednoho Čecha,</p>

  <p>že je štípla blecha.</p>

  <p>&nbsp;</p>

  <p>Otče náš, jenž jsi –</p>

  <p>prali se dvá Němci</p>

  <p>o jednoho Čecha,</p>

  <p>že ho štípla blecha.</p>

  <p>&nbsp;</p>

  <p>Němec brouk,</p>

  <p>hrnce tlouk,</p>

  <p>házel jimi přes palouk,</p>

  <p>a z palouku do louže –</p>

  <p>šelma Němec v hrdlouže!</p>

  <p>Němec brouk</p>

  <p>hrnce tlouk,</p>

  <p>schovával je pod klobouk;</p>

  <p>a když jich měl půl kopy,</p>

  <p>vařil si z nich patoky.</p>

  <p>&nbsp;</p>

  <p>Němec brouk</p>

  <p>hrnce tlouk,</p>

  <p>pod lavici házel –</p>

  <p>protože je blázen.</p>

  <h3 id="heading_id_10">Francouzovi.</h3>

  <p>Francouz, Francouz!</p>

  <p>čtyry kočky zakous,</p>

  <p>pátá jemu utekla,</p>

  <p>dříve než se upekla.</p>

  <p>Tyto veršíky pocházejí z 1. 1741, když totiž Francouzové v Praze oblezení z hladu po-živati musili masa koňského, kočičího a p. Do téhož Času také původem svým náleží posměšný veršík:</p>

  <p>&nbsp;</p>

  <p>Vouy, vouy!</p>

  <p>bába škvaří lůj.</p>

  <p>&nbsp;</p>

  <p>Mon dieu, Písek!</p>

  <h3 id="heading_id_11">Italiánovi.</h3>

  <p>Signore questo!</p>

  <p>co’s uvařil, sněz to.</p>

  <h3 id="heading_id_12">Špatným pradlenám.</h3>

  <p>Šišli mišli-šup na plot!</p>

  <h3 id="heading_id_13">Špatným pradlenám.</h3>

  <p>Někde jako vlásek,</p>

  <p>někde jako klásek,</p>

  <p>někde jako myší vocásek</p>

  <p>(rozuměj nit.)</p>

  <h3 id="heading_id_14">Špatné švadleně.</h3>

  <p>Co pak dělá naše Bára?</p>

  <p>V noci šije, ve dne párá.</p>

  <h3 id="heading_id_15">Pražským lampářům:</h3>

  <p>Vystrč! nastrč! prostrč! zastrč!</p>

  <p>Před časy říkávali v Praze študentům:</p>

  <p>Blázni byli, kordy měli, hadrama se fechlovali!</p>

  <h3 id="heading_id_16">Strojné dívce.</h3>

  <p>Plná hlava pentlí a tkanic, a přece jen holka na nic.</p>

  <h3 id="heading_id_17">Přihluchlým.</h3>

  <p>Šťastný dobrýtro!</p>

  <p>„I jdu pro mlíko.“</p>

  <p>Jak jste se vyspali?</p>

  <p>„Za čtyry krejcary.“</p>

  <p>Co se vám zdálo?</p>

  <p>„Dávají ho málo.“</p>

  <p>&nbsp;</p>

  <p>Kam pak, kmotře, k Plesu?</p>

  <p>„Krocana na prodej nesu.“</p>

  <p>Co pak dělají vaše děti?</p>

  <p>„Je svázanej – neuletí.“</p>

  <p>Vy mluvíte jako blázen!</p>

  <p>„Dejž to pán Bůh! spánem Bohem!“</p>

  <h3 id="heading_id_18">Jak umívaly za starodávna městské panny německy:</h3>

  <p>Při muzice táže se mládenec panny:</p>

  <p>Či je panna dcerka?</p>

  <p>„Primasova Dorotka.“</p>

  <p>Umí panna německy?</p>

  <p>„Tak trochu.“</p>

  <p>Trinken´s Fräule.</p>

  <p>„Co pán povídá?“</p>

  <p>Aby panna pila.</p>

  <p>„Ah, teď jsem tomu porozuměla!“</p>

  <h3 id="heading_id_19">Popný kostel.</h3>

  <p>V oudolině, v pádolině</p>

  <p>co se to tam svítí?</p>

  <p>je tam kostel ze smetany,</p>

  <p>podmáslím pobitý;</p>

  <p>zvony jsou ze syrovátky,</p>

  <p>provazy z tvarohu:</p>

  <p>kdo tam na ně zvonit bude,</p>

  <p>zalíbí se Bohu.</p>

  <p>Kdo by tomu nechtěl věřit,</p>

  <p>zeptej se zvoníka: však ho tam kus ještě leží</p>

  <p>ze sedlýho mlíka.</p>

  <p>Z Hradecka.</p>

  <p>&nbsp;</p>

  <p>Otče náš – táta náš</p>

  <p>posadil nás na lavici,</p>

  <p>dal nám chleba po krajíci;</p>

  <p>my jsme chtěli eště,</p>

  <p>dal nám starý kleště;</p>

  <p>přišla máma s lopatou,</p>

  <p>vyhnala nás i s tátou.</p>

  <p>&nbsp;</p>

  <p>Bába sedí za kamny,</p>

  <p>vylizuje kuthany;</p>

  <p>pes na ni vrčí,</p>

  <p>že ji dolů strčí;</p>

  <p>kohout na ni kokrhá,</p>

  <p>že jí kožich roztrhá.</p>

  <p>&nbsp;</p>

  <p>Amen, amen, amen –</p>

  <p>bába spadla s kamen,</p>

  <p>zabila kohouta,</p>

  <p>dala ho do koutu,</p>

  <p>a z kouta na pec,</p>

  <p>byl z něho chlapec,</p>

  <p>a s pece za vrata,</p>

  <p>byl z něho pantáta.</p>

  <p>&nbsp;</p>

  <p>Praví svatej Job:</p>

  <p>„Čtyři jezte a pátej drob.“</p>

  <p>Praví svatej Jiří:</p>

  <p>„Nečekejte na jednoho čtyři!“</p>

  <p>Praví svatej Florian:</p>

  <p>„Kdo nečeká, je krobián.“</p>

  <p>Štika, ryba, žába, rak:</p>

  <p>když se najíš, nechej tak.</p>

  <p>&nbsp;</p>

  <p>Dělám, dělám kázaní:</p>

  <p>čtyry kočky svázaný,</p>

  <p>a pátej pes do pece vlez;</p>

  <p>ukrad tam topinku,</p>

  <p>běžel s ní po rynku;</p>

  <p>potkala ho kráva,</p>

  <p>to byla jeho máma;</p>

  <p>potkal ho bulíček,</p>

  <p>to byl jeho tatíček;</p>

  <p>potkal ho bejček,</p>

  <p>to byl jeho strejček;</p>

  <p>potkal ho hřebeček,</p>

  <p>to byl jeho dědeček;</p>

  <p>potkala ho kozička,</p>

  <p>to byla jeho babička.</p>

  <p>Amen, amen, amen,</p>

  <p>bába spadla s kamen</p>

  <p>a dědeček s pece:</p>

  <p>sebrali se přece.</p>

  <p>Z Berounska.</p>

  <h3 id="heading_id_20">Povídaní pohádky.</h3>

  <p>Povídám, povídám pohádku,</p>

  <p>že pes přeskočil hromádku.</p>

  <p>&nbsp;</p>

  <p>Povídám, povídám druhou,</p>

  <p>že teče voda struhou.</p>

  <p>&nbsp;</p>

  <p>Povídám, povídám třetí,</p>

  <p>že spaly na peci děti;</p>

  <p>a když se hezky vyspaly,</p>

  <p>po kusu chleba dostaly.</p>

  <p>Z Bydžovska.</p>

  <h3 id="heading_id_21">Konečná smrt.</h3>

  <p>Byl jeden domeček,</p>

  <p>v tom domečku stoleček,</p>

  <p>na stolečku mistička,</p>

  <p>na mističce vodička,</p>

  <p>v té vodičce rybička.</p>

  <p>„Kde je ta ryba?“</p>

  <p>Kočka ji snědla.</p>

  <p>„Kde je ta kočka?“</p>

  <p>V lesy zaběhla.</p>

  <p>„Kde jsou ty lesy?“</p>

  <p>Na prach shořely.</p>

  <p>„Kde je ten prach?“</p>

  <p>Voda ho vzala.</p>

  <p>„Kde je ta voda?“</p>

  <p>Voly ji vypily.</p>

  <p>„Kde jsou ty voly?“</p>

  <p>Páni je snědli.</p>

  <p>„Kde jsou ti páni?“</p>

  <p>Na hřbitově zakopáni.</p>

  <h3 id="heading_id_22">Devatero vran.</h3>

  <p>Voře, voře Jan,</p>

  <p>přiletělo k němu devět vran:</p>

  <p>první praví: Dobře voře;</p>

  <p>druhá praví: Nedobře voře;</p>

  <p>třetí praví: Dobře voře;</p>

  <p>čtvrtá praví: Nedobře voře;</p>

  <p>pátá praví: Dobře voře;</p>

  <p>šestá praví: Nedobře voře;</p>

  <p>sedmá praví: Dobře voře;</p>

  <p>vosmá praví: Nedobře voře;</p>

  <p>devátá praví: Dobře voře Jan!</p>

  <p>Z Bydžovska.</p>

  <h3 id="heading_id_23">Řípka.</h3>

  <p>Byla jednou jedna babka, a ta našila plný žejdlík řepového semena do jednoho dálku. Za čas vyrostla ze všeho toho semena jen jedna řípka, ale tak veliká, že jí ani babka, ani žádný jiný nemohl vytrhnout. I šla ta babka na potkáni prosit, aby ji pomohli vytrhnout tu řípku.</p>

  <p>Šla a potkala jednero: „Jednero, pojď a pomoz mi vytrhnout řípku; až ji vytrhneme, hrnec ti ji dám.“</p>

  <p>&nbsp;</p>

  <p>Jednero šlo,</p>

  <p>chytilo se babky,</p>

  <p>babka řípky:</p>

  <p>trhaly, trhaly,</p>

  <p>ale nic nemohly vytrhnout.</p>

  <p>&nbsp;</p>

  <p>I šla babka a potkala dvojimo: „Dvojimo, pojď a pomoz mi vytrhnout řípku; až ji vytrhneme, hrnec ti jí dám.“</p>

  <p>&nbsp;</p>

  <p>Dvojimo šlo,</p>

  <p>chytilo se jednera,</p>

  <p>jednero babky,</p>

  <p>babka řípky:</p>

  <p>trhaly, trhaly,</p>

  <p>ale nic nemohly vytrhnout.</p>

  <p>&nbsp;</p>

  <p>I šla babka a potkala trojimo: „Trojimo, pojď a pomoz mi vytrhnout řípku; až ji vytrhneme, hrnec ti ji dám.“</p>

  <p>&nbsp;</p>

  <p>Trojimo šlo,</p>

  <p>chytilo se dvojima,</p>

  <p>dvojimo jednera,</p>

  <p>jednero babky,</p>

  <p>babka řípky: trhaly, trhaly,</p>

  <p>ale nic nemohly vytrhnout.</p>

  <p>&nbsp;</p>

  <p>A tak to bylo pořád: babka šla, potkala čtvero – patero – šestero, sedmero, osmero – devatero –</p>

  <p>&nbsp;</p>

  <p>trhaly, trhaly,</p>

  <p>ale nic nemohly vytrhnout.</p>

  <p>&nbsp;</p>

  <p>Potom ještě šla a potkala desatero: „Desatero, pojď a pomoz mi vytrhnout řípku; až ji vytrhneme, hrnec ti jí dám.“</p>

  <p>&nbsp;</p>

  <p>Desatero šlo,</p>

  <p>chytilo se devatera,</p>

  <p>devatero osmera,</p>

  <p>osmero sedmera,</p>

  <p>sedmero šestera,</p>

  <p>šestero patera,</p>

  <p>patero čtvera,</p>

  <p>čtvero trojíma,</p>

  <p>trojimo dvojíma,</p>

  <p>dvojimo jednera,</p>

  <p>jednero babky,</p>

  <p>babka řípky:</p>

  <p>trhaly, trhaly –</p>

  <p>řípka se přetrhla,</p>

  <p>babka se převrhla, a všickni se svalili v jednu hromadu.</p>

  <p>Z Klatovska.</p>

  <h3 id="heading_id_24">O kohoutkovi a o slepičce.</h3>

  <p>Kohoutek a slepička vyšli si spolu do obory na oříšky. Kohoutek řekl: „Co kdo z nás najde, bude oběma na polovic.“ – „Tak dobře!* odpověděla slepička; hrabala, hrabala a vyhrabala jadýrko, a upřímně se s kohoutkem o ně rozdělila. Potom vyhrabal kohoutek taky jádro, ale byl lakomý, chtěl je čerstvě sám pohltit, aby slepička nevěděla, a jádro mu uvázlo v krčku. „Běž honem, slepičko, přines vody, sic umru.“ Jak to řekl, převalil se na zemi, nožkama zhůru. Slepička běžela pro vodu ke studánce:</p>

  <p>&nbsp;</p>

  <p>„Studánko dej vody</p>

  <p>mému kohoutkovi:</p>

  <p>leží tam v oboře,</p>

  <p>má nožky nahoře –</p>

  <p>bojím se, bojím, že umře.“</p>

  <p>Studánka řekla: „Nedám ti vody, dokud mi nepřineseš od švadleny šátek.“</p>

  <p>Slepička běžela ke švadleně:</p>

  <p>„Švadlenko, dej šátek studánce</p>

  <p>studánka dá vody</p>

  <p>mému kouhoutkovi:</p>

  <p>leží tam v oboře,</p>

  <p>má nožky nahoře –</p>

  <p>bojím se, bojím, že umře.“</p>

  <p>Švadlena řekla: „Nedám ti šátku, dokud mi nepřineseš od ševce střevíčky.“</p>

  <p>Slepička běžela k ševci:</p>

  <p>„Mistře, dej střevíčky švadlence,</p>

  <p>švadlena dá šátek studánce,</p>

  <p>studánka dá vody mému kohoutkovi“ atd.</p>

  <p>Švec řekl: „Nedám ti střevíček, dokud mi nepřineseš od svině štětin.“</p>

  <p>Slepička běžela ke svini:</p>

  <p>„Svinko, dej ševci štětiny,</p>

  <p>švec dá střevíčky švadlence“ atd.</p>

  <p>Svině řekla: „Nedám ti štětin, dokud mi nepřineseš od sladovníka mláta.“</p>

  <p>Slepička běžela k sladovníkovi:</p>

  <p>„Sladovniče, dej svini mláta,</p>

  <p>svině dá ševci štětiny“ atd.</p>

  <p>Sladovnik řekl: „Nedám ti mláta, dokud mi nepřineseš od krávy smetany.“</p>

  <p>Slepička běžela ke krávě:</p>

  <p>„Kravičko, dej sladovnikovi smetany,</p>

  <p>sladovnik dá svini mlátau atd.</p>

  <p>Kráva řekla: „Nedám ti smetany, dokud mi nepřineseš s louky travičky.“</p>

  <p>Slepička běžela k louce:</p>

  <p>„Louko, dej krávě travičky,</p>

  <p>kráva dá sladovnikovi smetany“ atd.</p>

  <p>Louka řekla: „Nedám ti travičky, dokud mi nevyprosiš s nebe rosičky.“</p>

  <p>Slepička prosila:</p>

  <p>„Nebe, nebíčko! dej louce rosičky,</p>

  <p>louka dá krávě travičky,</p>

  <p>kráva dá sladovnikovi smetany,</p>

  <p>sladovnik dá svini mláta,</p>

  <p>svině dá ševci štětiny,</p>

  <p>švec dá střevíce švadlence,</p>

  <p>švadlena dá šátek studánce,</p>

  <p>studánka dá vody</p>

  <p>mému kohoutkovi:</p>

  <p>leží tam v oboře,</p>

  <p>má nožky nahoře –</p>

  <p>bojím se, bojím, že umře!“</p>

  <p>Slitovalo se nebe nad kohoutkem a seslalo louce rosičku, louka dala travičku, kráva smetanu, sladovnik mláto, svině štětiny, švec střevíčky, švadlena šátek a studánka vody. Slepička jí nabrala do zobáčku, a jak mile ji kohoutkovi do krku vpustila, sklouzlo mu jadýrko dolů, kohoutek skočil na nožky, zatřepal křídlama a zakokrhal vesele: „Kykyryký!“– A potom už nikdy lakomý nebyl, a upřímně se dělil se slepičkou.</p>

  <p>Z Berounska. Ostatní s nepatrnými varianty známo po celých Čechách.</p>
</body>
</html>
