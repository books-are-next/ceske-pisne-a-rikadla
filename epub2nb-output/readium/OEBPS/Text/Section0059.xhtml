<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">





























































  /*<![CDATA[*/

  p    {text-indent: 30px; margin: 0px;}
  body.sgc-1 {word-wrap: &nbsp;eak-word; -webkit-nbsp-mode: space; -webkit-line-&nbsp;eak: after-white-space;}
  /*]]>*/
  </style>
</head>

<body style="">
  <h1 id="heading_id_2">Písně o stavích, živnostech a jiných stránkách života občanského.</h1>

  <h3 id="heading_id_3">1.</h3>

  <h3 id="heading_id_4">Kvardyán.</h3>

  <p>Přišel je k nim jeden pán,</p>

  <p>říkají mu kvardyán,</p>

  <p>má paruku ze psích chlupů,</p>

  <p>bázi se mu sem a tam:</p>

  <p>to je pán, to je pán,</p>

  <p>to je pravej kvardyán.</p>

  <p>&nbsp;</p>

  <p>Co vám povím ještě víc:</p>

  <p>vyplil on se na střevíc,</p>

  <p>ze střevíce zas na ruku,</p>

  <p>namazal si svou paruku:</p>

  <p>to je pán. to je pán,</p>

  <p>to je pravej kvardyán.</p>

  <p>&nbsp;</p>

  <p>Pocházíť on z Kosmonos,</p>

  <p>na křivo má trochu nos;</p>

  <p>tabák šňupe, jen to lupe,</p>

  <p>nestačí mu na den let:</p>

  <p>to je pán, to je pán,</p>

  <p>to je pravej kvardyán.</p>

  <p>Z Hradecka. – Nechť písní touto nikdo se nepohoršuje; jestfť to památka s časů hnusných paruk, vysvědčujíc, v jakém opovržení lidu prostého ta nečistá móda bývala, kteréž místem ani vyšší duchovenstvo neodolalo.</p>

  <p>&nbsp;</p>

  <p>Hej, bej, povím vám:</p>

  <p>na Vraclavi Zejda pán,&nbsp;</p>

  <p>má paruku s třema copy,</p>

  <p>hází nima sem a tam.</p>

  <p>&nbsp;</p>

  <p>Hej, hej, eště víc: 1)</p>

  <p>naplil sobě na střevíc;</p>

  <p>ze střevíce na ruku,</p>

  <p>namazal si paruku.</p>

  <p>Z Vys. Mýta.</p>

  <p>1) Naplil on si na ruku,</p>

  <p>namazal si paruku,</p>

  <p>namazal, pomazal,</p>

  <p>až ji celou zamazal.</p>

  <h3 id="heading_id_5">2.</h3>

  <h3 id="heading_id_6">Kapucín.</h3>

  <p>(Nápěv 677.)</p>

  <p>Náš starej kapucín</p>

  <p>má dlouhý fousy:</p>

  <p>Vávra je pucuje,</p>

  <p>nůž na ně brousí.</p>

  <p>Z Berounska.</p>

  <h3 id="heading_id_7">3.</h3>

  <h3 id="heading_id_8">Františkán.</h3>

  <p>(Nápěv 156.)</p>

  <p>Já jsem páter Františkán,&nbsp;</p>

  <p>nemám nic jiného,</p>

  <p>než ten pár pantoflíček</p>

  <p>z dřeva lipového.</p>

  <p>&nbsp;</p>

  <p>Růženeček za pasem</p>

  <p>a breviář nosím:</p>

  <p>za nevěrné děvčátka</p>

  <p>pána Boha prosím.</p>

  <p>&nbsp;</p>

  <p>„Když jsi páter Františkán,</p>

  <p>říkej: Pater noster;</p>

  <p>nech děvčátek s pokojem,</p>

  <p>spravuj si svůj kostel.“</p>

  <p>Z Berounska.</p>

  <h3 id="heading_id_9">4.</h3>

  <h3 id="heading_id_10">Frater.</h3>

  <p>(Nápěv 338)</p>

  <p>Kýž je možná přijít k okýnečku,</p>

  <p>podívat se na mou Babrličku:</p>

  <p>Babrličko, Babrle!</p>

  <p>pojď a potěš srdce mé.</p>

  <p>&nbsp;</p>

  <p>„Proč pak bych já srdce tvé těšila,</p>

  <p>kdyť já nejsem žádná tvoje milá:</p>

  <p>ty s pannama nic nemáš,</p>

  <p>ty se modlíš breviáš!“</p>

  <p>Z Klatovska.</p>

  <h3 id="heading_id_11">5.</h3>

  <h3 id="heading_id_12">Kaplan.</h3>

  <p>(Nápěv 452, 714.)</p>

  <p>Jak živa jsem neviděla</p>

  <p>takovýho kaplana,</p>

  <p>aby on se potuloval</p>

  <p>za děvčaty do rána.</p>

  <p>Přišel na něj pan farář: 1)</p>

  <p>Hej, kaplane! co děláš?</p>

  <p>„Kyrie elejson, Kriste elejson –</p>

  <p>já se modlím breviáš.“</p>

  <p>Z Klatovska.</p>

  <p>1) Hej, kaplane, co děláš,</p>

  <p>že s děvčaty zahráváš?</p>

  <h3 id="heading_id_13">6.</h3>

  <h3 id="heading_id_14">Zeman.</h3>

  <p>(Nápěv 164.)</p>

  <p>Já jsem zeman,</p>

  <p>chleba nemám:</p>

  <p>jenom kobyličku</p>

  <p>vedu na uličku,</p>

  <p>tam ji prodám.</p>

  <p>&nbsp;</p>

  <p>Koupím za ni</p>

  <p>hezkou paní:</p>

  <p>ona bude sedět,</p>

  <p>pěkně na mě hledět</p>

  <p>a já na ni.</p>

  <p>Z Berounska. – Srov. Suš. 678.</p>

  <h3 id="heading_id_15">7.</h3>

  <h3 id="heading_id_16">Primas.</h3>

  <p>(Nápěv 281.)</p>

  <p>Jedna koza mlsná byla,</p>

  <p>šla na panské na trávu;</p>

  <p>neštěstí se nenadála,</p>

  <p>primas rozbil jí hlavu.</p>

  <p>&nbsp;</p>

  <p>„Adie, pane primase!</p>

  <p>já se s vámi teď loučím,</p>

  <p>a vám mou chlupatou kůži</p>

  <p>na paruku poroučím.</p>

  <p>&nbsp;</p>

  <p>Paruku-li nenosíte,</p>

  <p>můžete si ji schovat:</p>

  <p>můžete si svy podagra</p>

  <p>do ní zaobalovat!“</p>

  <p>Z Berounska.</p>

  <h3 id="heading_id_17">8.</h3>

  <h3 id="heading_id_18">Primasova paruka.</h3>

  <p>(Nápěv 668.)</p>

  <p>Ti Mrákotští páni</p>

  <p>když na bukvice šli,</p>

  <p>ztratili paruku,</p>

  <p>více jí nenašli.</p>

  <p>Když pak domů přišli,</p>

  <p>do rady se sešli,</p>

  <p>a tam se radili,</p>

  <p>kdeby ji zas našli.</p>

  <p>&nbsp;</p>

  <p>Paruka je v lese,</p>

  <p>všecka rozškubána,</p>

  <p>leží tam pod bukem,</p>

  <p>jako chcíplá vrána.</p>

  <p>Namířil myslivec,</p>

  <p>myslil že je sova:</p>

  <p>a ona paruka</p>

  <p>z rady primasova!</p>

  <p>&nbsp;</p>

  <p>Řásenskej myslivec</p>

  <p>ten je jejich zprávčí,</p>

  <p>a on nejlepší ví,</p>

  <p>co Mrákotské tlačí:</p>

  <p>ach tlačí je, tlačí,</p>

  <p>že nemají plášti,</p>

  <p>že je roztrhali</p>

  <p>na bukvicích v chrastí.</p>

  <p>Z Chrudimska.</p>

  <h3 id="heading_id_19">9.</h3>

  <h3 id="heading_id_20">Hajdaláci.</h3>

  <p>(Nápěv 276, 468.)</p>

  <p>A ti kluci Hajdaláci l)</p>

  <p>koupili si basu:</p>

  <p>nevěděli kam ji dáti,</p>

  <p>šli s ní ku primasu.</p>

  <p>&nbsp;</p>

  <p>A ta basa u primasa</p>

  <p>za kamnama stála:</p>

  <p>když primaska zatopila,</p>

  <p>basa sama hrála.</p>

  <p>Z Hradecka.</p>

  <p>1) Šly muziky do Lazu,</p>

  <p>nesly s sebou basu;</p>

  <p>neměly jí kde nechat,</p>

  <p>jenom u primasů atd.</p>

  <p>Z Prachenska.</p>

  <h3 id="heading_id_21">10.</h3>

  <h3 id="heading_id_22">Student.</h3>

  <p>(Nápěv 789.)</p>

  <p>Můj otec milý,</p>

  <p>starý šepý,</p>

  <p>učit mě dal;</p>

  <p>dal mě učiti,</p>

  <p>študýrovati,</p>

  <p>bych něco znal:</p>

  <p>a já místo študýrování</p>

  <p>pustil jsem se do milování;</p>

  <p>místo kroniky</p>

  <p>vzal jsem do ruky</p>

  <p>děvče švárný.</p>

  <p>Z Hradecka.</p>

  <h3 id="heading_id_23">11.</h3>

  <h3 id="heading_id_24">Písař.</h3>

  <p>(Nápěv 507.)</p>

  <p>Písař umí pěkně psáti</p>

  <p>a dobře počítati:</p>

  <p>on píše nuly</p>

  <p>jen sobě k vůli,</p>

  <p>když jemu cifra platí.</p>

  <p>Z Prachenska. – Nápěv pisně této jest jen nepatrný variant nápěvu svrchu poznamenaného: první notu prvního taktu rozveď v 8y, a takt 6ý uprav jako 5ý a 1f.</p>

  <h3 id="heading_id_25">12.</h3>

  <h3 id="heading_id_26">Profous.</h3>

  <p>(Nápěv 468.)</p>

  <p>Když jsem šel do Prahy</p>

  <p>pro jelita,</p>

  <p>potkal jsem na cestě</p>

  <p>tajtrlíka.</p>

  <p>To nebyl tajtrlík,</p>

  <p>byl to profous:</p>

  <p>kdybych byl neutek,</p>

  <p>byl by mě kous.</p>

  <p>Z Berounska.</p>

  <h3 id="heading_id_27">13.</h3>

  <h3 id="heading_id_28">Řemeslníci.</h3>

  <p>(Nápěv 542.)</p>

  <p>Řemesníci bodní jsou,</p>

  <p>jako páni se nesou;</p>

  <p>chodějí za nimi holky,</p>

  <p>nosejí jim buchty, dolky,</p>

  <p>a když jim je přinesou –</p>

  <p>ještě někdy bity jsou.</p>

  <p>Z Kouřimska.</p>

  <h3 id="heading_id_29">14.</h3>

  <h3 id="heading_id_30">Řemeslník a sedlák.</h3>

  <p>(Nápěv 56.)</p>

  <p>Naše máma vždycky říká:</p>

  <p>Neber sobě řemesníka,</p>

  <p>nemá čím dříví vozit,</p>

  <p>musíš je v nůši nosit.</p>

  <p>&nbsp;</p>

  <p>Sedlák má tři čtyry koně,</p>

  <p>zapřáhne a jede pro ně:</p>

  <p>ty budeš hospodyně</p>

  <p>z komory do kuchyně.</p>

  <p>A já přec sedláka nechci,</p>

  <p>nechť si vemu dřiví,</p>

  <p>kde chci: řemesník má peníze,</p>

  <p>on si je koupit může.</p>

  <p>Z Prachenska</p>

  <h3 id="heading_id_31">15.</h3>

  <h3 id="heading_id_32">Bednář.</h3>

  <p>(Nápěv 793.)</p>

  <p>Co mně dáš? jsem bednář,</p>

  <p>pobiju ti dížku,</p>

  <p>kbelíček, škopíček –</p>

  <p>dáš-li po voříšku.</p>

  <p>Z Prachenska.</p>

  <h3 id="heading_id_33">16.</h3>

  <h3 id="heading_id_34">Bednář.</h3>

  <p>(Nápěv 19.)</p>

  <p>A já pořád, kdo to je,</p>

  <p>že nám nedá pokoje?</p>

  <p>a já pořád, kdo to tluče,</p>

  <p>a on bednář na obruče:</p>

  <p>a já pořád, kdo to je,</p>

  <p>že nám nedá pokoje.</p>

  <p>Z Bydžovska.</p>

  <h3 id="heading_id_35">17.</h3>

  <h3 id="heading_id_36">Cibuláři.</h3>

  <p>(Nápěv 124.)</p>

  <p>Cibuláři jedou,</p>

  <p>cibuličku vezou,</p>

  <p>cibu– cibu– cibu –</p>

  <p>cibuličku,</p>

  <p>budou ji prodávat</p>

  <p>po trojníčku.</p>

  <p>&nbsp;</p>

  <p>Cibulička sladká,</p>

  <p>má panenka hladká,</p>

  <p>cibu– cibu– cibu –</p>

  <p>cibulička,</p>

  <p>nakrájíme si jí</p>

  <p>do hrníčka.</p>

  <p>Z Chrudimska.</p>

  <h3 id="heading_id_37">18.</h3>

  <h3 id="heading_id_38">Cibuláři.</h3>

  <p>(Nápěv 124.)</p>

  <p>Hop hej!</p>

  <p>cibuláři, cibuláři jedou,</p>

  <p>hop hej!</p>

  <p>cibuličku, cibuličku vezou:</p>

  <p>cibulička sladká,</p>

  <p>má panenka hladká;</p>

  <p>hop hej!</p>

  <p>cibuláři, cibuláři jedou.</p>

  <p>Z Prachenska.</p>

  <h3 id="heading_id_39">19.</h3>

  <h3 id="heading_id_40">Hadrník.</h3>

  <p>(Nápěv 920.)</p>

  <p>Hadry jsem vozivsl,&nbsp;</p>

  <p>hadry jsem vez:</p>

  <p>zlámal jsem kolečko,</p>

  <p>má zlatá Ančičko!</p>

  <p>musil jsem nést, nést, nést, nést,</p>

  <p>musil jsem nést.</p>

  <p>Z Klatovska.</p>

  <h3 id="heading_id_41">20.</h3>

  <h3 id="heading_id_42">Hadrník a hadrnice.</h3>

  <p>(Nápěv 416.)</p>

  <p>Za vraty, za vraty,</p>

  <p>za vrátnicí porazil hadrnik</p>

  <p>hadrnici. „Když jsi mě porazil,</p>

  <p>pomoz mně vstát,</p>

  <p>pomoz mně ty hsdry</p>

  <p>do nůše dát.“</p>

  <p>Z Klatovska.</p>

  <h3 id="heading_id_43">21.</h3>

  <h3 id="heading_id_44">Hajný šelma.</h3>

  <p>(Nápěv 624.)</p>

  <p>Šelmo hajnej, hajnej, hajnej,</p>

  <p>šelmo hajnej, hajnej:</p>

  <p>kdybys byl neprosil</p>

  <p>kuřátka nenosil,</p>

  <p>však bys nebyl hajnej!</p>

  <p>Z Budějovicka.</p>

  <h3 id="heading_id_45">22.</h3>

  <h3 id="heading_id_46">Otcovské naučení.</h3>

  <p>(Nápěv 149, 150, 647.)</p>

  <p>Syn.</p>

  <p>Já do lesa nepojedu,</p>

  <p>já do lesa nepudu:</p>

  <p>kdyby na mě hajnej přišel,</p>

  <p>on by mně vzal sekyru.</p>

  <p>&nbsp;</p>

  <p>Sekyřička za dva zlaty</p>

  <p>a topůrko za toral:</p>

  <p>kdyby na mě hajnej přišel,</p>

  <p>on by mi to všecko vzal.</p>

  <p>Otec</p>

  <p>Ty do lesa přec pojedeš,</p>

  <p>ty do lesa přec pudeš:</p>

  <p>jest-li na tě hajnej přijde,</p>

  <p>nic se ho bát nebudeš.</p>

  <p>&nbsp;</p>

  <p>Naší obci patří ten les:</p>

  <p>což jsem já v ní ňákej pes?</p>

  <p>jest-li krůvek ty odneseš:</p>

  <p>hajnej na sta stěn odvez.</p>

  <p>Z Hradecka. – Místo posledních dvou sloh zpívá se jinde tato jedna:</p>

  <p>Než bych já to dal hajnýmu,</p>

  <p>dám to radši myslivci:</p>

  <p>myslivec má hezkou dceru,</p>

  <p>a hajnej má opici.</p>

  <p>Z Berounska.</p>

  <h3 id="heading_id_47">23.</h3>

  <h3 id="heading_id_48">Hajný šelma tajný.</h3>

  <p>(Nápěv 590.)</p>

  <p>Sedlák seká v lese,</p>

  <p>hajnýho vlk nese:</p>

  <p>„Počkej ty, sedlák,</p>

  <p>musíš dát sedmák!</p>

  <p>&nbsp;</p>

  <p>Dej mně drobet zelí,</p>

  <p>dám ti dřevo cely;</p>

  <p>dej mně drobet hub,</p>

  <p>dám ti celej dub.“</p>

  <p>&nbsp;</p>

  <p>Hajnej, hajnej, hajnej, 1)</p>

  <p>to je šelma tajnej:</p>

  <p>on prodal doubek</p>

  <p>za solnej soudek.</p>

  <p>Z Klatovska.</p>

  <p>1) Hajnej, hajnej, hajnej,</p>

  <p>to je šelma tajnej:</p>

  <p>on prodal smrčku,</p>

  <p>hned ji měl v krčku.</p>

  <h3 id="heading_id_49">24.</h3>

  <h3 id="heading_id_50">Hajný nebožtík.</h3>

  <p>(Nápěv 647.)</p>

  <p>Hajnej už je nebožtíkem,</p>

  <p>hajnej už je nebožtík:</p>

  <p>dej mu pán Bůh ječnou slámu,</p>

  <p>a ovesnou za žebřík. 1)</p>

  <p>Z Budějovicka. – Srov. str. 366 pís. 48.</p>

  <p>1) ať si umřel nebo chcíp.</p>

  <h3 id="heading_id_51">25.</h3>

  <h3 id="heading_id_52">Havíři.</h3>

  <p>(Nápěv 342.)</p>

  <p>Vy havrani umazaní!</p>

  <p>kdo by k vám šel do díla?</p>

  <p>ve dne v noci pracujete,</p>

  <p>máte těžký klapa.</p>

  <p>&nbsp;</p>

  <p>Ta neděle, krátká chvíle,</p>

  <p>tu se dobře vám daří,</p>

  <p>tu se pěkně vystrojíte,</p>

  <p>chodíte jak písaři.</p>

  <p>&nbsp;</p>

  <p>S pannama se vodíte,</p>

  <p>po hospodách chodíte:</p>

  <p>a když přijde pondělíčko,</p>

  <p>zas do díry musíte.</p>

  <p>Z Berounska.</p>

  <h3 id="heading_id_53">26.</h3>

  <h3 id="heading_id_54">Hokynař.</h3>

  <p>(Nápěv 701.)</p>

  <p>Šel jsem a měl jsem</p>

  <p>mošnu novičkou,</p>

  <p>šel jsem a měl jsem</p>

  <p>vajec plničkou:</p>

  <p>husaři mě potkali,</p>

  <p>vajíčka mi vybrali;</p>

  <p>šel jsem a měl jsem</p>

  <p>mošnu prázdničkou.</p>

  <p>Z Prachenska.</p>

  <h3 id="heading_id_55">27.</h3>

  <h3 id="heading_id_56">Karbaník.</h3>

  <p>(Nápěv 619.)</p>

  <p>Šel jest franta mezi franty,</p>

  <p>prodal kabát, koupil karty.</p>

  <p>&nbsp;</p>

  <p>„Lepší karty nežli kabát:</p>

  <p>v karty můžeme si zahrát.“</p>

  <p>Z Chrudimska.</p>

  <h3 id="heading_id_57">28.</h3>

  <h3 id="heading_id_58">Šňupeček.</h3>

  <p>(Nápěv 319)</p>

  <p>Nehněvej se, roztomilej!</p>

  <p>jenom nám všem tabáčku dej;</p>

  <p>za tuto písničku</p>

  <p>vytáhni pyksličku,</p>

  <p>nám všem zavdej– dej– dej,</p>

  <p>nám kolem zavdej!</p>

  <p>Z Bydžovska. – Srov. Jič. Zpěv. str. 383. Zpívá se při hře v šest a dvacet šňupákovi tak dlouho, dokud nedá všem po šňupečku.</p>

  <h3 id="heading_id_59">29.</h3>

  <h3 id="heading_id_60">Kolomazník.</h3>

  <p>(Nápěv 670.)</p>

  <p>Jede Kudrna, 1)</p>

  <p>jede do Brna,</p>

  <p>veze kolomaz,</p>

  <p>kolo mu vrzá.</p>

  <p>&nbsp;</p>

  <p>Pane Kudrno!</p>

  <p>namaž si kolo,</p>

  <p>ať ti ne vrzá</p>

  <p>přes cely Brno.</p>

  <p>Z Klatovska. – Srov. Suš. 701.</p>

  <p>1) Jede Kudrna</p>

  <p>vokolo Brna,</p>

  <p>nemaže kola,</p>

  <p>vono mu vrzá.</p>

  <p>&nbsp;</p>

  <p>Počkej Kudrno atd.</p>

  <p>Z Táborska.</p>

  <h3 id="heading_id_61">30.</h3>

  <h3 id="heading_id_62">Kominík.</h3>

  <p>(Nápěv 628.)</p>

  <p>Škaredej kominík&nbsp;</p>

  <p>chtěl on se oženit:</p>

  <p>nechtěla ho panna žádná,</p>

  <p>že je černej jako vrána,</p>

  <p>musel si vdovu vzít.</p>

  <p>Z Táborska.</p>

  <h3 id="heading_id_63">31.</h3>

  <h3 id="heading_id_64">Kominík.</h3>

  <p>(Nápěv 164.)</p>

  <p>Já jsem chasník</p>

  <p>kominický:</p>

  <p>na to ty nic nedbej,</p>

  <p>že jsem celej černej,</p>

  <p>děvče hezky.</p>

  <p>Snad mne nechceš</p>

  <p>pro ten můj pleš?</p>

  <p>já svlíknu hazuku,</p>

  <p>vezmu si paruku:</p>

  <p>přec má budeš!</p>

  <p>Z Hradecka.</p>

  <h3 id="heading_id_65">32.</h3>

  <h3 id="heading_id_66">Komín.</h3>

  <p>(Nápěv 317.)</p>

  <p>Komínku, komínku,</p>

  <p>komínku můj!</p>

  <p>za to já tě prosím,</p>

  <p>jen trošku stoj.</p>

  <p>Kdybych tě, komínku,</p>

  <p>byl nedržel,</p>

  <p>dávno bys, komínku,</p>

  <p>v pisku ležel. –</p>

  <p>&nbsp;</p>

  <p>Co jste zedníci</p>

  <p>vy řemesníci!</p>

  <p>pod rukou jste pracovali,</p>

  <p>peníze jste napřed brali:</p>

  <p>to mám na vás zisku,</p>

  <p>komín leží v písku! –</p>

  <p>&nbsp;</p>

  <p>Komín sem, komín tam,</p>

  <p>však já jinej udělám:</p>

  <p>přidám hrstku popele,</p>

  <p>komín bude zas cele:</p>

  <p>komín sem, komín tam,</p>

  <p>však já jinej udělám!</p>

  <p>Z Prachenska.</p>

  <p>&nbsp;</p>

  <p>(Nápěv 316.)</p>

  <p>Kominíčku můj, můj, můj!</p>

  <p>jen mi v slibu stůj:</p>

  <p>vždycky jsem to slýchávala,</p>

  <p>že ta láska není stálá;</p>

  <p>kominíčku můj, můj, můj!</p>

  <p>jen mi v slibu stůj.</p>

  <p>&nbsp;</p>

  <p>„Řeči sem, řeči tam,</p>

  <p>já tě, holka, nenechám:</p>

  <p>ať si lidi povídají,</p>

  <p>vždycky pravdu nemívají;</p>

  <p>řeči sem, řeči tam,</p>

  <p>já tě, holka, nenechám!“</p>

  <p>Z Táborska. – Tanec „kominík“ nazvaný.</p>

  <h3 id="heading_id_67">33.</h3>

  <h3 id="heading_id_68">Koudelník.</h3>

  <p>(Nápěv 165.)</p>

  <p>Já jsem z Kutny Hory,</p>

  <p>z Kutny Hory,</p>

  <p>koudelnikův syn:</p>

  <p>já mám v Praze tři domy –</p>

  <p>až je koupím, budou mý;</p>

  <p>já jsem z Kutny Hory,</p>

  <p>z Kutny Hory</p>

  <p>koudelnikův syn.</p>

  <p>Z Čáslavska.</p>

  <h3 id="heading_id_69">34.</h3>

  <h3 id="heading_id_70">Koudel.</h3>

  <p>(Nápěv 395.)</p>

  <p>Moc koudele, moc koudele</p>

  <p>panímámo máte:</p>

  <p>taky-li vy nám, taky-li vy nám</p>

  <p>na košilku dáte?</p>

  <p>Z Bydžovska.</p>

  <h3 id="heading_id_71">35.</h3>

  <h3 id="heading_id_72">Kováři v neděli.</h3>

  <p>(Nápěv 36.)</p>

  <p>A vy kováři umounění,</p>

  <p>vy jen čekáte na neděli:</p>

  <p>když přijde neděle,</p>

  <p>pijete vesele;</p>

  <p>pak uděláte najednou hic,</p>

  <p>až nezůstane v korbeli nic.</p>

  <p>Z Budějovicka.</p>

  <h3 id="heading_id_73">36.</h3>

  <h3 id="heading_id_74">Kovářské tajemství.</h3>

  <p>(Nápěv 468.)</p>

  <p>Žádnej neví jako já,</p>

  <p>nač kováři pijou:</p>

  <p>ze starého železa</p>

  <p>nové cvočky bijou.</p>

  <p>Z Táborska. – Srov. Suš. 683.</p>

  <h3 id="heading_id_75">37.</h3>

  <h3 id="heading_id_76">Blažený člověk.</h3>

  <p>(Nápěv 166.)</p>

  <p>Já nic nedělám,</p>

  <p>přeci se dobře mám,</p>

  <p>já nic nedělám,</p>

  <p>dobře se mám:</p>

  <p>kováři dělají,</p>

  <p>přeci nic nemají;</p>

  <p>já nic nedělám,</p>

  <p>dobře se mám.</p>

  <p>Z Hradecka.</p>

  <h3 id="heading_id_77">38.</h3>

  <h3 id="heading_id_78">Kovář.</h3>

  <p>(Nápěv 589.)</p>

  <p>Kovář, kovář, kovář,</p>

  <p>ještě jednou kovář,</p>

  <p>roztlouk si kovadlo,</p>

  <p>na čem bude kovat?</p>

  <p>Z Berounska.</p>

  <h3 id="heading_id_79">39.</h3>

  <h3 id="heading_id_80">Krejčí.</h3>

  <p>(Nápěv 133.)</p>

  <p>Narodil se krejčí pán,</p>

  <p>veselme se;</p>

  <p>šel pro vodu, roztlouk džbán,</p>

  <p>radujme se.</p>

  <p>Z Prachenska.</p>

  <h3 id="heading_id_81">40.</h3>

  <h3 id="heading_id_82">Dvé rytířův.</h3>

  <p>(Nápěv 584.)</p>

  <p>Links, rechts! – krejčí, švec</p>

  <p>to jsou dva rytíři:</p>

  <p>jeden hadry spravuje,</p>

  <p>druhej boty klíží.</p>

  <p>Z Táborska. – Čtyry noty prvního taktu v nápěvu stáhni po dvou pod první dvě slova.</p>

  <h3 id="heading_id_83">41.</h3>

  <h3 id="heading_id_84">Krejčí nad zahradníka.</h3>

  <p>(Nápěv 433.)</p>

  <p>Hrály dudy u Pobudy,&nbsp;</p>

  <p>já jsem je slyšela –</p>

  <p>dávali mně zahradníka,</p>

  <p>já jsem ho nechtěla;</p>

  <p>a já radši krejčího,</p>

  <p>ten je něco lepšího:</p>

  <p>ušije mně šněrovačku</p>

  <p>z portele něčího.</p>

  <p>Z Berounska. – Tanec „kozácká“ řečený.</p>

  <h3 id="heading_id_85">42.</h3>

  <h3 id="heading_id_86">Krejčí milovník.</h3>

  <p>(Nápěv 224.)</p>

  <p>Jsem, jsem z Rakovníka,</p>

  <p>mám tam milovníka,</p>

  <p>jakýho,</p>

  <p>hezkýho,</p>

  <p>tovaryše krejčího!</p>

  <p>Z Berounska.</p>

  <h3 id="heading_id_87">43.</h3>

  <h3 id="heading_id_88">Krejčovský slib.</h3>

  <p>(Nápěv 437.)</p>

  <p>Hejsa, hopsa, má milá!</p>

  <p>budiž ke mně upřímná:</p>

  <p>ušiju ti nový šaty,</p>

  <p>táta kabát udělá.</p>

  <p>Z Táborska.</p>

  <h3 id="heading_id_89">44.</h3>

  <h3 id="heading_id_90">Ženatý krejčí.</h3>

  <p>(Nápěv 154.)</p>

  <p>Oženil se krejčí,</p>

  <p>neměl chleba k zejtří:</p>

  <p>skrájel kůrku</p>

  <p>pod polívku,</p>

  <p>že bude chutnější.</p>

  <p>Z Prachenska.</p>

  <h3 id="heading_id_91">45.</h3>

  <h3 id="heading_id_92">Krejčí.</h3>

  <p>(Nápěv 689.)</p>

  <p>Krejčí, krejčí, krejčí,</p>

  <p>ještě jednou krejčí,</p>

  <p>zlámal si jehličku,</p>

  <p>a byla nejtenčí!</p>

  <p>Z Berounska.</p>

  <h3 id="heading_id_93">46.</h3>

  <h3 id="heading_id_94">Půjčka sa oplátku.</h3>

  <p>(Nápěv 649.)</p>

  <p>Hrbatá se s krejčím hádá,</p>

  <p>že jí ušil křivý záda.</p>

  <p>&nbsp;</p>

  <p>„Mlč, hrbatá! nehádej se,</p>

  <p>vem zrcadlo, podívej se.“</p>

  <p>&nbsp;</p>

  <p>Hrbatá se třese zlostí,</p>

  <p>až jí v těle chrastí kosti.</p>

  <p>&nbsp;</p>

  <p>„Nic ty mi se nevysmívej,</p>

  <p>však jsi taky celej křivej!“</p>

  <p>Z Hradecka. – Srov. Suš. 691.</p>

  <h3 id="heading_id_95">47.</h3>

  <h3 id="heading_id_96">Krejčí umělec.</h3>

  <p>(Nápěv 523.)</p>

  <p>Koupil jsem si na čepici</p>

  <p>manze– manže– manžestru,</p>

  <p>manže– manžestru:</p>

  <p>krejčí mně to pěkně sestřih,</p>

  <p>zůstalo mně na vestu,</p>

  <p>na ve– na vestu.</p>

  <p>Z Prachenska.</p>

  <h3 id="heading_id_97">48.</h3>

  <h3 id="heading_id_98">Klimánek.</h3>

  <p>(Nápěv 709.)</p>

  <p>Vandroval Klimánek</p>

  <p>s Klimánkou na jarmark.</p>

  <p>&nbsp;</p>

  <p>Koupil si na šaty po pětadvaceti.</p>

  <p>&nbsp;</p>

  <p>Dal si šít kabátek</p>

  <p>od hlavy k patičce.</p>

  <p>&nbsp;</p>

  <p>Pak mu eště zbylo</p>

  <p>na dvě rukavice.</p>

  <p>&nbsp;</p>

  <p>Rukavice zbyly –</p>

  <p>palečku neměly!</p>

  <p>Z Plzeňska.</p>

  <h3 id="heading_id_99">49.</h3>

  <h3 id="heading_id_100">Blecha na vandru.</h3>

  <p>(Nápěv 797.)</p>

  <p>Vandrovala bleška,</p>

  <p>potkala ji veš:</p>

  <p>Kam ty milá tetka,</p>

  <p>kam ty vandruješ?</p>

  <p>„Vandruju já na parádu</p>

  <p>krejčímu do rukávu,</p>

  <p>mám tam býti dnes.“</p>

  <p>Z Bydžovska.</p>

  <h3 id="heading_id_101">50.</h3>

  <h3 id="heading_id_102">Krejčovská síla.</h3>

  <p>Čtyři krejčíři</p>

  <p>zdvíhali věrtel chmele</p>

  <p>na tele,</p>

  <p>a ještě ho prosili,</p>

  <p>aby kleklo.</p>

  <p>&nbsp;</p>

  <p>Devět krejčů</p>

  <p>plavalo na lupínku</p>

  <p>a švec je zvrh´.</p>

  <h3 id="heading_id_103">51.</h3>

  <h3 id="heading_id_104">Lékař.</h3>

  <p>(Nápěv 367.)</p>

  <p>Má panenko, co děláte?</p>

  <p>zavázanou hlavu máte!</p>

  <p>bolí vás? bolí vás?</p>

  <p>já jsem lékař, zhojím vás.</p>

  <p>&nbsp;</p>

  <p>„O lékaře já nestojím,</p>

  <p>já se radší sama zhojím:</p>

  <p>můj milej, rozmilej</p>

  <p>je můj lékař jedinej.“</p>

  <p>Z Hradecka.</p>

  <h3 id="heading_id_105">52.</h3>

  <h3 id="heading_id_106">Mlynáři chlapíci.</h3>

  <p>(Nápěv 178.)</p>

  <p>Jsou mlynáři, jsou chlapíci,</p>

  <p>když jim křešou kameníci;</p>

  <p>jsou mlynáři, jsou,</p>

  <p>když jim mlejny jdou.</p>

  <p>&nbsp;</p>

  <p>Když jim nechtí mlejny klapat,</p>

  <p>začnou jako šelmy plakat;</p>

  <p>jsou mlynáři, json,</p>

  <p>když jim mlejny jdou.</p>

  <p>Z Prachenska.</p>

  <p>&nbsp;</p>

  <p>Mlynáři jsou hodní chlapi,</p>

  <p>když jim kola: klapy, klapy!</p>

  <p>jsou mlynáři, jsou,</p>

  <p>když jim kola jdou.</p>

  <p>&nbsp;</p>

  <p>Proto jsem si kámen koupil,</p>

  <p>abych hodné lidi loupil:</p>

  <p>lup, mlynáři, lup,&nbsp;</p>

  <p>nadělej si krup!</p>

  <p>Z Berounska.</p>

  <h3 id="heading_id_107">53.</h3>

  <h3 id="heading_id_108">Zamilovaný mlynář.</h3>

  <p>Tři, čtyry neděle,</p>

  <p>co náš mlynář nemele.</p>

  <p>Není pravda, je to lež:</p>

  <p>mlynář mele až podnes;</p>

  <p>mlejny jdou, klepajou –</p>

  <p>on jde za milou.</p>

  <p>Z Prachenska.</p>

  <h3 id="heading_id_109">54.</h3>

  <h3 id="heading_id_110">Pšenice v mlýně.</h3>

  <p>(Nápěv 244, 437.)</p>

  <p>Panímámo zlatičká!</p>

  <p>je-li doma Ančička?</p>

  <p>„Není doma,</p>

  <p>šla do mlejna,</p>

  <p>mele-li se pšenička?“</p>

  <p>&nbsp;</p>

  <p>Pšenička se nemele:</p>

  <p>stárek hledí škaredě;</p>

  <p>mládek praví,</p>

  <p>že to spraví,</p>

  <p>že do rána semele.</p>

  <p>Z Kouřimska.</p>

  <h3 id="heading_id_111">55.</h3>

  <h3 id="heading_id_112">Mlynářská chasa.</h3>

  <p>(Nápěv 28.)</p>

  <p>Ančičko z Tejna, z Tejna,</p>

  <p>nechoď do mlejna:</p>

  <p>stárek je kašlavý,</p>

  <p>mládek je šmathavý;</p>

  <p>Ančičko z Tejna, z Tejna,</p>

  <p>nechoď do mlejna.</p>

  <p>Z Klatovska.</p>

  <h3 id="heading_id_113">56.</h3>

  <h3 id="heading_id_114">Mlynáři pyšní.</h3>

  <p>(Nápěv 345.)</p>

  <p>Ta mlynářská chasa</p>

  <p>vysoko se nese:</p>

  <p>lecjakás panenka</p>

  <p>ta jim nešikne se.</p>

  <p>Z Berounska.</p>

  <h3 id="heading_id_115">57.</h3>

  <h3 id="heading_id_116">Co komu?</h3>

  <p>(Nápěv 427.)</p>

  <p>Po potoce chodila,</p>

  <p>drobné ryby lovila.</p>

  <p>&nbsp;</p>

  <p>Drobné ryby rybářům,</p>

  <p>hezké holky mlynářům.</p>

  <p>&nbsp;</p>

  <p>Sládkům ještě hezčejší,</p>

  <p>to jsou hoši pyšnéjší.</p>

  <p>&nbsp;</p>

  <p>Myslivcovi lecjakás,</p>

  <p>ucouraná až po pás.</p>

  <p>Z Budějovicka.</p>

  <h3 id="heading_id_117">58.</h3>

  <h3 id="heading_id_118">Mysliveček.</h3>

  <p>(Nápěv 290.)</p>

  <p>Vstávej, myslivečku!</p>

  <p>je den bílý,</p>

  <p>sedlák veze z lesa</p>

  <p>fůru dříví,</p>

  <p>fůru dříví,</p>

  <p>borovičku:</p>

  <p>vyjdi mu naproti</p>

  <p>na cestičku.</p>

  <p>&nbsp;</p>

  <p>Počkej, myslivečku!</p>

  <p>povím na tě,</p>

  <p>že prodáváš dříví</p>

  <p>na stojatě,</p>

  <p>na stojatě,</p>

  <p>na stojánce,</p>

  <p>a peníze nosíš</p>

  <p>své Marjánce.</p>

  <p>Z Prachenska. – Srov. Čel. III, 41.</p>

  <h3 id="heading_id_119">59.</h3>

  <h3 id="heading_id_120">Nehoda.</h3>

  <p>(Nápěv 750.)</p>

  <p>Šla má milá na travičku,</p>

  <p>vzala srpek i plachtičku.</p>

  <p>&nbsp;</p>

  <p>Přišel na ni mysliveček,</p>

  <p>vzal jí plachtu i srpeček.</p>

  <p>Z Klatovska.</p>

  <h3 id="heading_id_121">60.</h3>

  <h3 id="heading_id_122">Čekání.</h3>

  <p>(Nápěv 245.)</p>

  <p>Kdo se to prochází</p>

  <p>po té panské hrázi?</p>

  <p>kdo se to prochází</p>

  <p>při rybníce?</p>

  <p>je panskej myslivec</p>

  <p>a jeho mládenec:</p>

  <p>oni tam čekají</p>

  <p>na zajíce.</p>

  <p>Z Budějovicka.</p>

  <h3 id="heading_id_123">61.</h3>

  <h3 id="heading_id_124">Myslivci.</h3>

  <p>(Nápěv 139.)</p>

  <p>Myslivci už z lesa jdou,</p>

  <p>z lesa jdou,</p>

  <p>hajnej ještě v lese:</p>

  <p>každej kytku za kloboukem,</p>

  <p>jen se všechna třese.</p>

  <p>Z Prachenska.</p>

  <h3 id="heading_id_125">62.</h3>

  <h3 id="heading_id_126">Myslivec.</h3>

  <p>(Nápěv 793.)</p>

  <p>Skákal pes přes oves,</p>

  <p>přes zelenou louku;</p>

  <p>šel za ním myslivec,</p>

  <p>péro na klobouku.</p>

  <p>&nbsp;</p>

  <p>Skákal pes přes oves,</p>

  <p>po zaječí sledí:</p>

  <p>nejedna panenka</p>

  <p>za myslivcem hledí.</p>

  <p>Z Chrudimska.</p>

  <h3 id="heading_id_127">63.</h3>

  <h3 id="heading_id_128">Krásná svěř.</h3>

  <p>(Nápěv 462.)</p>

  <p>Myslivečku zelený,</p>

  <p>co to běži ze zelí?</p>

  <p>běží, běží srnčička,</p>

  <p>černooká dívčička,</p>

  <p>myslivečku, střel mně ji!</p>

  <p>Z Bydžovska.</p>

  <h3 id="heading_id_129">64.</h3>

  <h3 id="heading_id_130">Mysliveček.</h3>

  <p>(Nápěv 437.)</p>

  <p>Na tý louce zelený</p>

  <p>pasou se tam jeleni:</p>

  <p>pase je tam mysliveček</p>

  <p>v kamizolce zelený.</p>

  <p>&nbsp;</p>

  <p>Počkej, počkej, má milá!</p>

  <p>zastřelím ti jelena:</p>

  <p>aby se ti zalíbila</p>

  <p>kamizolka zelená.</p>

  <p>&nbsp;</p>

  <p>Co, děvčátka, pravíte,</p>

  <p>jak to sobě myslíte:</p>

  <p>zdali radši kamizolku,</p>

  <p>neb myslivce vidíte?</p>

  <p>&nbsp;</p>

  <p>„Ne tak, ne tak, myslivce!</p>

  <p>však to nejde od srdce:</p>

  <p>ne tak ráda kamizolku,</p>

  <p>jako ráda myslivce!“</p>

  <p>Z Prachenska. – Srov. Čel. I, 21; Kol. I, 343.</p>

  <h3 id="heading_id_131">65.<br /></h3>

  <h3 id="heading_id_132">Zastřelená srnka.</h3>

  <p>(Nápěv 797.)</p>

  <p>V zeleném háječku</p>

  <p>hory pukají;</p>

  <p>zelení myslivci</p>

  <p>dobře se mají:</p>

  <p>uhlídají srnku z rána,</p>

  <p>padne střelná k srdci rána,</p>

  <p>nožky klesají.</p>

  <p>Z Plzeňska.</p>

  <h3 id="heading_id_133">66.</h3>

  <h3 id="heading_id_134">Jelen.</h3>

  <p>(Nápěv 683.)</p>

  <p>U Hosína je</p>

  <p>louka zelená,</p>

  <p>zabil mysliveček</p>

  <p>na ní jelena,</p>

  <p>hupa, hupa, hupa!</p>

  <p>na ní jelena, hup!</p>

  <p>Z Budějovicka. – Při slově „hup" a „hupa“ dupají.</p>

  <h3 id="heading_id_135">67.</h3>

  <h3 id="heading_id_136">Zamilovaný srnec.</h3>

  <p>(Nápěv 554.)</p>

  <p>Přes les, přes háj,</p>

  <p>přes votavičku honil srnec</p>

  <p>mladou srnčičkn;</p>

  <p>hezká se mu zdála,</p>

  <p>že se na něj smála:</p>

  <p>Pojď sem, pojď blíž,</p>

  <p>dám ti hubičku!</p>

  <p>Z Berounska.</p>

  <h3 id="heading_id_137">68.</h3>

  <h3 id="heading_id_138">Zajíček.</h3>

  <p>(Nápěv 769.)</p>

  <p>Zajíček běží</p>

  <p>po silnici, myslivec číhá</p>

  <p>za pšenici: „Počkej, zajíčku!</p>

  <p>já ti dám ránu, až se ti hlavička</p>

  <p>uhne na stranu.“</p>

  <p>Z Prachenska.</p>

  <p>&nbsp;</p>

  <p>Zajíček běží</p>

  <p>po pšenici,</p>

  <p>myslivec za ním</p>

  <p>přes silnici:</p>

  <p>„Počkej ty zajíčku,</p>

  <p>já ti dám ránu,</p>

  <p>až se ti ocásek</p>

  <p>uhne na stranu!“</p>

  <p>Z Budějovicka.</p>

  <h3 id="heading_id_139">69.</h3>

  <h3 id="heading_id_140">Zajíček.</h3>

  <p>(Nápěv 569.)</p>

  <p>Což jsem já zajíček</p>

  <p>neštastný!</p>

  <p>když vyjde slunéčko</p>

  <p>překrásny,</p>

  <p>do pole táhnu,</p>

  <p>běhy natáhnu,</p>

  <p>semotam se točím,</p>

  <p>sklíčím se:</p>

  <p>ach já myslivečka</p>

  <p>bojím se!</p>

  <p>&nbsp;</p>

  <p>Sednu si v jeteli</p>

  <p>na kraji,</p>

  <p>poslouchám, kde ti psi</p>

  <p>hafají:</p>

  <p>běží-li ke mně,</p>

  <p>hrkne to ve mně,</p>

  <p>honem zas do lesa</p>

  <p>pospíchám –</p>

  <p>kam já se ubohý</p>

  <p>podít mám!</p>

  <p>&nbsp;</p>

  <p>Myslivec nadchází</p>

  <p>dolinou,</p>

  <p>a za mnou sledníci</p>

  <p>křovinou;</p>

  <p>tehdy už bije</p>

  <p>hodinka moje:</p>

  <p>myslivec naměří,</p>

  <p>vystřelí,</p>

  <p>dojde si pro mě, je</p>

  <p>veselý!</p>

  <p>Z Budějovicka. – Srov. Kol. I, 345.</p>

  <h3 id="heading_id_141">70.</h3>

  <h3 id="heading_id_142">Husička.</h3>

  <p>(Nápěv 762.)</p>

  <p>Letěla husička poká,</p>

  <p>sedla si na naše hatě:</p>

  <p>počkej, ty husičko poká!</p>

  <p>myslivec tam číhá na tě.</p>

  <p>Z Budějovicka.</p>

  <h3 id="heading_id_143">71.</h3>

  <h3 id="heading_id_144">poká hus.</h3>

  <p>(Nápěv 225.)</p>

  <p>Husička poká!&nbsp;</p>

  <p>letěla s vysoka,</p>

  <p>přisel na ni střelec,</p>

  <p>střelil ji do boka.</p>

  <p>&nbsp;</p>

  <p>Urazil jí křídlo</p>

  <p>a pravou nožičku,</p>

  <p>smutně zaplakala,</p>

  <p>spadla na vodičku.</p>

  <p>&nbsp;</p>

  <p>„Ach Bože můj milý!</p>

  <p>už jsem dolítala,</p>

  <p>už jsem těch svých dětí</p>

  <p>tady zanechala!</p>

  <p>&nbsp;</p>

  <p>Moje drobné děti</p>

  <p>nedělají škody:</p>

  <p>plovou po potoce,&nbsp;</p>

  <p>napijou se vody.“</p>

  <p>Z Bydžovska – Srov. Čel. III, 79; Suš. 530; Kol. I, 346.</p>

  <h3 id="heading_id_145">72.</h3>

  <h3 id="heading_id_146">Kačka.</h3>

  <p>(Nápěv 695.)</p>

  <p>Kačka plave po rybníce,</p>

  <p>kačer za ní ještě více:</p>

  <p>počkej, kačka, bude rvačka,</p>

  <p>až se seženem do kopečka.</p>

  <p>Z Prachenska.</p>

  <h3 id="heading_id_147">73.</h3>

  <h3 id="heading_id_148">Kvíčalka.</h3>

  <p>Seká mysliveček</p>

  <p>Jaloveček</p>

  <p>kvíčalce, kvíčalce:</p>

  <p>kvíčalka mladá</p>

  <p>jaloveček zobá,</p>

  <p>chytit se, myslivečku,</p>

  <p>chytit se nedá.</p>

  <p>Z Prachenska.</p>

  <h3 id="heading_id_149">74.</h3>

  <h3 id="heading_id_150">Kvíčaly.</h3>

  <p>(Nápěv 620.)</p>

  <p>Šel jest Jíra</p>

  <p>na kvíčaly:</p>

  <p>ony se mu všecky</p>

  <p>rozlítaly.</p>

  <p>&nbsp;</p>

  <p>Přišel domů,</p>

  <p>plakal pro ně:</p>

  <p>vzal si krajic chleba –</p>

  <p>šel zas na ně.</p>

  <p>Z Budějovicka.</p>

  <h3 id="heading_id_151">75.</h3>

  <h3 id="heading_id_152">Krásná vraná.</h3>

  <p>(Nápěv 73, 288.)</p>

  <p>Přiletěla vrána,</p>

  <p>sedla na trní;</p>

  <p>přiletěla druhá,</p>

  <p>sedla podlé ní:</p>

  <p>mysliveček tu 1)</p>

  <p>pospíchá k lesu,</p>

  <p>že on si ji chytí</p>

  <p>pro její krásu.</p>

  <p>Z Berounska.</p>

  <p>1) Mysliveček rychle</p>

  <p>pospíchá za ní:</p>

  <p>že on si tu vránu,</p>

  <p>že ji zastřelí.</p>

  <h3 id="heading_id_153">76.</h3>

  <h3 id="heading_id_154">Postřelená vrána.</h3>

  <p>(Nápěv 614.)</p>

  <p>Střelil myslivec vranku,</p>

  <p>dal do ní malou ranku:&nbsp;</p>

  <p>vranka se třepala,</p>

  <p>až se dotřepala</p>

  <p>do zeleného hájku.</p>

  <p>&nbsp;</p>

  <p>Sedla si na jedličku,</p>

  <p>zpívala si písničku:</p>

  <p>„Myslivce, tralala!</p>

  <p>že jsem já vyhrála</p>

  <p>na tobě myslivečku!“</p>

  <p>Z Táborska.</p>

  <h3 id="heading_id_155">77.</h3>

  <h3 id="heading_id_156">Sojka.</h3>

  <p>(Nápěv 586.)</p>

  <p>Střelil myslivec sojku,</p>

  <p>trefil ji do obojku:</p>

  <p>ona se ulekla</p>

  <p>a jemu utekla</p>

  <p>do zeleného hájku.</p>

  <p>&nbsp;</p>

  <p>Chtěl ji myslivce zabit,</p>

  <p>neuměl na ni nabit:</p>

  <p>sedla na větvičku</p>

  <p>sehnula hlavičku,</p>

  <p>musel on se jí chybit.</p>

  <p>Z Prachenska.</p>

  <h3 id="heading_id_157">78.</h3>

  <h3 id="heading_id_158">Žežulička.</h3>

  <p>(Nápěv 564.)</p>

  <p>Kdes, kukačko, kde jsi byla,</p>

  <p>že’s tak dlouho nekukala?</p>

  <p>„Seděla jsem na buku,</p>

  <p>volala jsem kukuku!</p>

  <p>&nbsp;</p>

  <p>Zakukala jsem panence,</p>

  <p>že se provdá za mládence:</p>

  <p>seděla jsem na buku,</p>

  <p>volala jsem kukuku!“</p>

  <p>Z Hradecka.</p>

  <p>&nbsp;</p>

  <p>(Nápěv 798.)</p>

  <p>Žežuličko, kde jsi byla,</p>

  <p>že’s tak dlouho nekukala?</p>

  <p>„Kuku! Kuku! kuku, kuku, kuku!“</p>

  <p>&nbsp;</p>

  <p>Seděla jsem na jedličce,</p>

  <p>volala jsem na myslivce:</p>

  <p>„Kuku! Kuku! kuku, kuku, kuku!“</p>

  <p>Z Plzeňska.</p>

  <h3 id="heading_id_159">79.</h3>

  <h3 id="heading_id_160">Myslivci.</h3>

  <p>(Nápěv 641.)</p>

  <p>Potkali mne myslivci,</p>

  <p>vedli s sebou psy, psy, psy;</p>

  <p>jeden dělal haf, haf, haf!</p>

  <p>a ten druhej ňaf, ňaf, ňaf!</p>

  <p>&nbsp;</p>

  <p>Půjdu s vámi, myslivci!</p>

  <p>nechte doma ty psy, psy;</p>

  <p>psů se bojím, ba, ba, ba,</p>

  <p>vás mám ráda, la, la, la!</p>

  <p>&nbsp;</p>

  <p>Chceš-li s námi na hony,</p>

  <p>musíš střílet jako my;</p>

  <p>s námi zpívat tralala!</p>

  <p>s námi pívat hahaha!</p>

  <p>Z Klatovska. – Zábavy mysl. I, 53.</p>

  <h3 id="heading_id_161">80.</h3>

  <h3 id="heading_id_162">Myslivecký omyl.</h3>

  <p>(Nápěv 874.)</p>

  <p>Poslal mne pan zeman</p>

  <p>ulovit lani:</p>

  <p>a já do komory,</p>

  <p>popad jsem paní.</p>

  <p>&nbsp;</p>

  <p>Hej, pane zemane!</p>

  <p>tu máš tu lani.</p>

  <p>„O blázne nemoudrá!</p>

  <p>to je má paní.“</p>

  <p>Z Hradecka.</p>

  <h3 id="heading_id_163">81.</h3>

  <h3 id="heading_id_164">Ztracený myslivec.</h3>

  <p>(Nápěv 403.)</p>

  <p>Myslivečku, mládenečku!</p>

  <p>uhni svou flintičkou na stranu.</p>

  <p>„Nechci, neuhnu, až té zabiju,</p>

  <p>nechci, neuhnu, až té zabiju.“</p>

  <p>&nbsp;</p>

  <p>Pět peněz mám, komu je dám,</p>

  <p>když tu mého myslivečka nemám!</p>

  <p>ztratila jsem já myslivce mého,</p>

  <p>myslivce mého roztomilého!</p>

  <p>Z Budějovicka. – Záb. mysl. I, 51.</p>

  <h3 id="heading_id_165">82.</h3>

  <h3 id="heading_id_166">Dívčí smutek.</h3>

  <p>(Nápěv 435.)</p>

  <p>Má panenka smutně chodí,</p>

  <p>proto že ji srdce bolí;</p>

  <p>byla včera na trávě</p>

  <p>u zeleného háje.</p>

  <p>&nbsp;</p>

  <p>Šla má milá z trávy domů,</p>

  <p>panímáma přišla k tomu:</p>

  <p>Ach dceruško, dcero má!</p>

  <p>kdes tak dlouho chodila?</p>

  <p>&nbsp;</p>

  <p>„Panímámo má zlatičká!</p>

  <p>já mám ráda myslivečka:</p>

  <p>mysliveček nabije</p>

  <p>a zajíčka zabije.“</p>

  <p>Záb. mysl. I, 50.</p>

  <h3 id="heading_id_167">83.</h3>

  <h3 id="heading_id_168">Bohatství lásce nevadí.</h3>

  <p>(Nápěv 6.)</p>

  <p>Ach, což je to hezká věc,</p>

  <p>že jsem já myslivec!</p>

  <p>postřelil jsem holubičku,</p>

  <p>upadla mi v jalovec.</p>

  <p>&nbsp;</p>

  <p>Má milá ji viděla,</p>

  <p>pro ni tam běžela;</p>

  <p>holubička s jalovečka</p>

  <p>na javůrek vletěla.</p>

  <p>&nbsp;</p>

  <p>A tu lístek s javora</p>

  <p>pad na nás na oba –</p>

  <p>vyprovoď mne, má panenko,</p>

  <p>až do našeho dvora.</p>

  <p>&nbsp;</p>

  <p>„Nechci, nechci, nepudu,</p>

  <p>vím že tvá nebudu:</p>

  <p>tys bohatých rodičů syn,</p>

  <p>a já holka chudobná.“</p>

  <p>&nbsp;</p>

  <p>Z toho nic si nedělej,</p>

  <p>že jsem já bohatej:</p>

  <p>však já si tě přece vemu,</p>

  <p>jen se na mé nehněvej.</p>

  <p>&nbsp;</p>

  <p>„Já se na tě nehněvám,</p>

  <p>ale ráda tebe mám:</p>

  <p>přijď si večer k okénečku,</p>

  <p>pěknou hubičku ti dám.“</p>

  <p>Z Berounska. – Srov. Suš. 319.</p>

  <h3 id="heading_id_169">84.</h3>

  <h3 id="heading_id_170">Lov.</h3>

  <p>(Nápěv 797.)</p>

  <p>Pojedeme na lov, na lov,</p>

  <p>tovaryši máj, můj, můj,</p>

  <p>tovaryši můj:</p>

  <p>na lovíčky, na lovy,</p>

  <p>přes ten hájek borový,</p>

  <p>tovaryši můj, můj, můj,</p>

  <p>tovaryši můj!</p>

  <p>&nbsp;</p>

  <p>Běží, běží zajíc, zajíc,</p>

  <p>tovaryši můj:</p>

  <p>chrty pusťme po voli,</p>

  <p>ať zajíčka uloví,</p>

  <p>tovaryši můj!</p>

  <p>&nbsp;</p>

  <p>Běží, běži srna, srna,</p>

  <p>tovaryši můj:</p>

  <p>chrty pusťme po voli,</p>

  <p>ať tn srnku uloví,</p>

  <p>tovaryši můj!</p>

  <p>&nbsp;</p>

  <p>Běži, běží jelen, jelen,</p>

  <p>tovaryši můj:</p>

  <p>chrty pusťme po voli,</p>

  <p>ať jelínka uloví,</p>

  <p>tovaryši můj!</p>

  <p>&nbsp;</p>

  <p>Běží, běží panna, panna,</p>

  <p>tovaryši můj:</p>

  <p>chrty pusťme po voli,</p>

  <p>ať panenku uloví,</p>

  <p>tovaryši můj!</p>

  <p>&nbsp;</p>

  <p>Budeme se dělit, dělit,</p>

  <p>tovaryši můj:</p>

  <p>tobě zajíc a srna,</p>

  <p>mně jelínek a panna,</p>

  <p>tovaryši můj!</p>

  <p>&nbsp;</p>

  <p>Zdá-li se ti málo, málo,</p>

  <p>tovaryši můj:</p>

  <p>tobě všechna zvěřina</p>

  <p>a mně švárná dívčina.</p>

  <p>tovaryši můj!</p>

  <p>Z Budějovicka. V nápěvu svrchu poznamenaném opětuje se k písni toto druhý takt, ale potom již celá první polovice nápěvu se neopětaje. – Srov. Suš. 692; Kol. I, 344; Vójc. II, 144; Žeg. P. 170; Ol. 64; Karadž I, 319.</p>

  <h3 id="heading_id_171">85.</h3>

  <h3 id="heading_id_172">Srnka.</h3>

  <p>(Nápěv 7S9.)</p>

  <p>Vstávej, vstávej zhůru,</p>

  <p>myslivečku!</p>

  <p>dennice vychází,</p>

  <p>jdi k háječku;</p>

  <p>zavolej štěňata,</p>

  <p>pusť mezi tenata</p>

  <p>tam na tu srnku.</p>

  <p>&nbsp;</p>

  <p>„Do tenat nepude,</p>

  <p>darmo všecko,</p>

  <p>neb ona schytralé</p>

  <p>má srdéčko:</p>

  <p>chrty na ni pustím</p>

  <p>a se jí nespustím,</p>

  <p>až ji zastřelím.“</p>

  <p>&nbsp;</p>

  <p>Střelil jí smrtelně</p>

  <p>do srdéčka,</p>

  <p>tenkrát už poznala</p>

  <p>myslivečka:</p>

  <p>kterak střílí prudce</p>

  <p>zrovna v její srdce,</p>

  <p>spanilé srnky.</p>

  <p>&nbsp;</p>

  <p>Ještě utíkala</p>

  <p>do háječku,</p>

  <p>tam se položila</p>

  <p>pod jedličku;</p>

  <p>stopy jen nechala,</p>

  <p>zastřelena byla,</p>

  <p>běhy složila.</p>

  <p>Z Chrudimska.</p>

  <h3 id="heading_id_173">86.</h3>

  <h3 id="heading_id_174">Čekáni.</h3>

  <p>Není lepši na tom světě</p>

  <p>než zelený háječek:</p>

  <p>když se nad ním vyjasňuje</p>

  <p>ten překrásný měsíček!</p>

  <p>A já tady se svou milou</p>

  <p>čekám zase na zvěř pou,</p>

  <p>na zvěř pou, na srnce,</p>

  <p>jeleny a sajíce.</p>

  <p>&nbsp;</p>

  <p>Zajíc běží po dolině,</p>

  <p>srnec běží po háji;</p>

  <p>zajíček se přibližuje</p>

  <p>k mé panence, nezná jí.</p>

  <p>„Na zajíčka jsem střelila,</p>

  <p>jen že jsem se ho chybila:</p>

  <p>ach, můj Bože přemilý,</p>

  <p>kterak jsem to mířila!</p>

  <p>&nbsp;</p>

  <p>Nauč ty mne, myslivečku,</p>

  <p>nauč ty mne stříleti:</p>

  <p>chci se tobě za to ráda</p>

  <p>někdy zas odměniti.</p>

  <p>Zastřelím já ti srnčičku,</p>

  <p>dám ti překrásnou hubičku;</p>

  <p>budeš míti z ní radost,</p>

  <p>budeme mít oba dost.“</p>

  <p>Záb. mysl I, 50, 51.</p>

  <h3 id="heading_id_175">87.</h3>

  <h3 id="heading_id_176">Nemoc.</h3>

  <p>(Nápěv 737.)</p>

  <p>Vstávej, má milá!</p>

  <p>snídaní strojit:</p>

  <p>já jdu do háje</p>

  <p>zajíce honit.</p>

  <p>&nbsp;</p>

  <p>Zajíce honit,</p>

  <p>veverky chytat:</p>

  <p>vstávej, má milá!</p>

  <p>než bude svítat.</p>

  <p>&nbsp;</p>

  <p>„Vstávat nebudu,</p>

  <p>hlava mě bolí:</p>

  <p>jseš-li upřímnej,</p>

  <p>pojď zavaž mi ji.</p>

  <p>&nbsp;</p>

  <p>Hlavu jí vázal,</p>

  <p>ruce mu sklesly:</p>

  <p>„Co jsi, můj milej,</p>

  <p>co’s tak uleklý?</p>

  <p>&nbsp;</p>

  <p>Ty jsi, můj milej!</p>

  <p>ty jsi tím vinen,</p>

  <p>že’s mne opíjel</p>

  <p>červeným vínem.</p>

  <p>&nbsp;</p>

  <p>Červeným vínem,</p>

  <p>bílou pálenkou:</p>

  <p>mohla jsem býti</p>

  <p>podnes panenkou.</p>

  <p>&nbsp;</p>

  <p>I já panenkou,</p>

  <p>i ty mládencem,</p>

  <p>mohli jsme chodit</p>

  <p>oba pod věncem.“</p>

  <p>&nbsp;</p>

  <p>Ty jsi, má milá,</p>

  <p>ty jsi vinnější,</p>

  <p>že’s mě vábila</p>

  <p>do síně vaší.</p>

  <p>&nbsp;</p>

  <p>Do síně vaší,</p>

  <p>pak do světničky,</p>

  <p>dávala’s mi tam</p>

  <p>sladké hubičky.</p>

  <p>&nbsp;</p>

  <p>O naší pouti,</p>

  <p>o posvícení</p>

  <p>budeme spolu</p>

  <p>už posvěceni.</p>

  <p>&nbsp;</p>

  <p>Pak si tě vemu</p>

  <p>okolo krku,</p>

  <p>dám ti hubičku,</p>

  <p>stisknu ti ruku.</p>

  <p>Z Klatovska. – Srov. Zab. mysl. I, 51.</p>

  <h3 id="heading_id_177">88.</h3>

  <h3 id="heading_id_178">Holoubek poslem.</h3>

  <p>Vyletěl holoubek</p>

  <p>vysoko na doubek</p>

  <p>na zelené stráni –</p>

  <p>ach kdo ho zachrání!</p>

  <p>&nbsp;</p>

  <p>S zeleným kloboukem</p>

  <p>myslivec pod doubkem:</p>

  <p>můj milej holoubku,</p>

  <p>pryč ulítni s doubku!</p>

  <p>&nbsp;</p>

  <p>Pryč letí holoubek</p>

  <p>daleko za doubek;</p>

  <p>myslivec s kloboukem</p>

  <p>vždy stojí pod doubkem.</p>

  <p>&nbsp;</p>

  <p>Myslivec pod doubkem</p>

  <p>s seleným kloboukem:</p>

  <p>„Holoubku rozmilý!</p>

  <p>zalítni k mý milý.</p>

  <p>&nbsp;</p>

  <p>Zalítni k mý milý</p>

  <p>za lesík na míli;</p>

  <p>řekni jí, holoubku,</p>

  <p>že stojím u doubku.</p>

  <p>&nbsp;</p>

  <p>S zeleným kloboukem</p>

  <p>že stojím pod doubkem,</p>

  <p>aby mi uvila,</p>

  <p>co mi přislíbila.</p>

  <p>&nbsp;</p>

  <p>Co mi přislíbila,</p>

  <p>když tu se mnou byla:</p>

  <p>za klobouk kytičku</p>

  <p>na modrou pentličku.“</p>

  <p>Zábavy mysl. I, 58. Útlá tato píseň jest toliko šťastné nápodobení písní národních, patrně prace dívři.</p>

  <h3 id="heading_id_179">89.</h3>

  <h3 id="heading_id_180">Nunváři.</h3>

  <p>(Nápěv 461.)</p>

  <p>Nunváři, nunváři!</p>

  <p>špatní hospodáři:</p>

  <p>od božího ranka</p>

  <p>konkáte do džbánka.</p>

  <p>Z Táborska.</p>

  <h3 id="heading_id_181">90.</h3>

  <h3 id="heading_id_182">Parukář.</h3>

  <p>(Nápěv 880.)</p>

  <p>Měla jsem milého</p>

  <p>parukáře,</p>

  <p>on se mně utopil</p>

  <p>v pivovaře:</p>

  <p>hledejte ho,</p>

  <p>najděte ho;</p>

  <p>paruka tam leží</p>

  <p>podlé něho.</p>

  <p>Z Berounska.</p>

  <h3 id="heading_id_183">91.</h3>

  <h3 id="heading_id_184">Pekař.</h3>

  <p>(Nápěv 158.)</p>

  <p>Pekař peče housky,</p>

  <p>uštipuje kousky;</p>

  <p>pekařka mu pomáhá,</p>

  <p>uštipujou obá dvá.</p>

  <p>Z Klatovska.</p>

  <h3 id="heading_id_185">92.</h3>

  <h3 id="heading_id_186">Perníkář.</h3>

  <p>Přijel z města pan pernikář,</p>

  <p>přijel, holky, k nám:</p>

  <p>pojďte, pojďte kupovati</p>

  <p>hochům marcipán.</p>

  <p>Z Berounska.</p>

  <h3 id="heading_id_187">93.</h3>

  <h3 id="heading_id_188">Plavec.</h3>

  <p>(Nápěv 737.)</p>

  <p>Vstávej, Andulko!</p>

  <p>snídaní dávej,</p>

  <p>a já musím plout:</p>

  <p>šíf naloženej.</p>

  <p>&nbsp;</p>

  <p>Andulka vstala,</p>

  <p>snídani dala,</p>

  <p>a ještě mě k šífu</p>

  <p>vyprovázela.</p>

  <p>Z Táborska.</p>

  <h3 id="heading_id_189">94.</h3>

  <h3 id="heading_id_190">Pohodný.</h3>

  <p>(Nápěv 133.)</p>

  <p>Co je to tam za chlapíka</p>

  <p>za božíma mukama?</p>

  <p>já ho viděl, on se styděl –</p>

  <p>obdělával berana;</p>

  <p>má špinavý ručičky,</p>

  <p>na nich má rukavičky:</p>

  <p>škoda je tě, má panenko,</p>

  <p>že ti dává hubičky!</p>

  <p>Z Prachenska.</p>

  <h3 id="heading_id_191">95.</h3>

  <h3 id="heading_id_192">Ponocný.</h3>

  <p>(Nápěv 176.)</p>

  <p>Já mám hůř než pes,</p>

  <p>musím hlídat ves:</p>

  <p>pes do slámy někde vleze,</p>

  <p>zaspí zloděje, když leze;</p>

  <p>a já svou holí</p>

  <p>hájím stodoly.</p>

  <p>&nbsp;</p>

  <p>Jiný směle spí u ženušky svý;</p>

  <p>jiní mají dobry bydlo,</p>

  <p>a já musím jak strašidlo</p>

  <p>po vsi chodili</p>

  <p>a psy buditi.</p>

  <p>Z Klatovska.</p>

  <h3 id="heading_id_193">96.</h3>

  <h3 id="heading_id_194">Staročeská píseň ponocného.</h3>

  <p>Po každé hodině:</p>

  <p>Chval každý duch Hospodina</p>

  <p>i Ježíše, jeho syna:</p>

  <p>odbila desátá (jedenáctá atd.) hodina.</p>

  <p>&nbsp;</p>

  <p>Opatrujte světlo, oheň,</p>

  <p>ať není žádnému škoden:</p>

  <p>odpočiňte s pánem Bohem!</p>

  <p>&nbsp;</p>

  <p>Po každé čtvrti:</p>

  <p>Desátá hodina a první (druhá, třetí) čtvrt:</p>

  <p>mnohým lidem život a smrt;</p>

  <p>ta přijde nenadále,</p>

  <p>sebere žebráka i krále.</p>

  <p>&nbsp;</p>

  <p>K ránu:</p>

  <p>Chval každý duch Hospodina,</p>

  <p>i Ježíše, jeho syna:</p>

  <p>odbila třetí (čtvrtá) hodina.</p>

  <p>&nbsp;</p>

  <p>Vstávej, vstávej, duše věrná,</p>

  <p>a poklekni na kolena,</p>

  <p>vzývej Boha Hospodina!</p>

  <p>&nbsp;</p>

  <p>Tuto píseň zpívali do nedávná v Čechách obecně hlásní, a zpívají snad potud jeátě v městech některých, ěasu nočního při vy* truboviní hodiu. Léta 1656 byla dekretem vlády zemské zapovězena, ze jména proto, „žeby tento veršíček od starého kacířství podezřelý byl,“ a místo ní takto spívati nařízeno:</p>

  <p>&nbsp;</p>

  <p>Chval každý duch Otce, Syna,</p>

  <p>Ducha, Boha Hospodina,</p>

  <p>již bila atd.</p>

  <h3 id="heading_id_195">97.</h3>

  <h3 id="heading_id_196">Pošta.</h3>

  <p>(Nápěv 196.)</p>

  <p>Jede, jede</p>

  <p>Hořovskej pan hrabě,</p>

  <p>jede, jede,</p>

  <p>Hořovskej pán:</p>

  <p>má vraný koníčky</p>

  <p>jako dvě rybičky,</p>

  <p>jede, jede</p>

  <p>do Rokycan.</p>

  <p>Z Berounska</p>

  <p>&nbsp;</p>

  <p>Jede, jede</p>

  <p>poštovskej pacholek,</p>

  <p>jede, jede</p>

  <p>poštovskej pán.</p>

  <p>Poštovskej pacholek</p>

  <p>nestojí za vdolek:</p>

  <p>jede, jede</p>

  <p>poštovskej pán.</p>

  <p>Má vraný koníčky,</p>

  <p>přední dva šimlíčky:</p>

  <p>jede, jede</p>

  <p>poštovskej pán.</p>

  <p>Napřed má trubičku,</p>

  <p>vzadu má truhličku:</p>

  <p>jede, jede</p>

  <p>poštovskej pán.</p>

  <p>Z Hradecka.</p>

  <h3 id="heading_id_197">98.</h3>

  <h3 id="heading_id_198">Rakař.</h3>

  <p>(Nápěv 222.)</p>

  <p>Jsou, jsou na potoce ráčata,</p>

  <p>jsou, jsou na potoce raci:</p>

  <p>pudeme na ně, vybereme je</p>

  <p>při měsíčku v noci.</p>

  <p>&nbsp;</p>

  <p>Ryby, ryby, ryby, rak, rak, rak!</p>

  <p>uděláme my to tak, tak, tak:</p>

  <p>uděláme na ně sobě sáček,</p>

  <p>uhlídáme, chytí-li se ráček.</p>

  <p>&nbsp;</p>

  <p>Vem, vem, má panenko, mošničku,</p>

  <p>vem, vem, má panenko, mošnu:</p>

  <p>a já ti taky ňáky ty raky</p>

  <p>do kuchyně pošlu.</p>

  <p>Ryby, ryby, ryby, rak, rak, rak!</p>

  <p>uděláme my to tak, tak, tak:</p>

  <p>uděláme na ně sobě sáček,</p>

  <p>uhlídáme, chytí-li se ráček.</p>

  <p>Z Berounska.</p>

  <h3 id="heading_id_199">99.</h3>

  <h3 id="heading_id_200">Řezníci.</h3>

  <p>(Nápěv 187.)</p>

  <p>Já řezník, ty řezník,</p>

  <p>obá řeznici,</p>

  <p>pudeme za Prahu</p>

  <p>pro jalovici.</p>

  <p>&nbsp;</p>

  <p>Já budu kupovat,</p>

  <p>ty budeš smlouvat,</p>

  <p>budem si panenky</p>

  <p>hezky namlouvat.</p>

  <p>&nbsp;</p>

  <p>Sedům grošů,</p>

  <p>vosum grošů,</p>

  <p>dělá to hromadu,</p>

  <p>čtyrycet pět krejcarů,</p>

  <p>půl tolaru.</p>

  <p>&nbsp;</p>

  <p>Půjdu do vsi,</p>

  <p>koupím ovci:</p>

  <p>ovce mi loje dá,</p>

  <p>pán Bůh mi požehná,</p>

  <p>vydělám si.</p>

  <p>Z Čáslavska.</p>

  <h3 id="heading_id_201">100.</h3>

  <h3 id="heading_id_202">Řezníci pijáci.</h3>

  <p>(Nápěv 584.)</p>

  <p>Nejsou lepší řemesníci,</p>

  <p>jako řezníci:</p>

  <p>ráno vstane, jde do krámu,</p>

  <p>drží sklenici.</p>

  <p>Z Táborska.</p>

  <h3 id="heading_id_203">101.</h3>

  <h3 id="heading_id_204">Řezník.</h3>

  <p>(Nápěv 632.)</p>

  <p>Šla holka do krámu</p>

  <p>pro libru masa,</p>

  <p>nechtěla od hrudi,</p>

  <p>jen od ocasa:</p>

  <p>„Od hrudi já nechci,</p>

  <p>to není chutny;</p>

  <p>jen ty mně, řezníčku,</p>

  <p>co já chci, utni.“</p>

  <p>Z Klatovska. – Tanec „Šupák“.</p>

  <h3 id="heading_id_205">102.</h3>

  <h3 id="heading_id_206">Rybnikář.</h3>

  <p>Odevřte se dvéře!</p>

  <p>rybnikář sem leze:</p>

  <p>panímámo krásná!</p>

  <p>zakrojte kus másla,</p>

  <p>zakrojte hodně z hluboka,</p>

  <p>ať se vám ruka neklepá</p>

  <p>do dne do roka.</p>

  <p>Z Budějovicka. – Srov. řík. na str. 78.</p>

  <h3 id="heading_id_207">103.</h3>

  <h3 id="heading_id_208">Sladovnická sláva.</h3>

  <p>(Nápěv 486.)</p>

  <p>Slávo sladovnická!</p>

  <p>kam se’s poděla,</p>

  <p>která před třemi sty</p>

  <p>lety se skvěla:</p>

  <p>sláva jako tráva</p>

  <p>pomalu vadne;</p>

  <p>Bohu povědomo,</p>

  <p>jak dále bude!</p>

  <p>&nbsp;</p>

  <p>Nyní se ve světě</p>

  <p>takto spatřuje:</p>

  <p>když který řemeslo</p>

  <p>kam přivandruje,</p>

  <p>sládek ho rád vidí –</p>

  <p>to se musí říct:</p>

  <p>ne-li když přibude,</p>

  <p>aspoň když jde pryč.</p>

  <p>Z Čáslavska.</p>

  <h3 id="heading_id_209">104.</h3>

  <h3 id="heading_id_210">Švec.</h3>

  <p>Radujme se, veselme se:</p>

  <p>Holomouckej boty nese.</p>

  <p>Z Berounska.</p>

  <h3 id="heading_id_211">105.</h3>

  <h3 id="heading_id_212">Švec.</h3>

  <p>(Nápěv 799.)</p>

  <p>Mé milé fintidlo!</p>

  <p>kde je švec, tu šidlo,</p>

  <p>kde šidlo, tu dratev;</p>

  <p>švec stojí ve vratech</p>

  <p>v červených kaťatech.</p>

  <p>Z Berounska.</p>

  <h3 id="heading_id_213">106.</h3>

  <h3 id="heading_id_214">Ševci.</h3>

  <p>(Nápěv 83.)</p>

  <p>Už tebe, Andulko,</p>

  <p>nechci, nechci:</p>

  <p>chodějí za tebou</p>

  <p>ševci, ševci.</p>

  <p>&nbsp;</p>

  <p>Chodějí za tebou</p>

  <p>hůrou, hůrou:</p>

  <p>zapácháš ševcovskou</p>

  <p>smůlou, smůlou.</p>

  <p>Z Čáslavska.</p>

  <h3 id="heading_id_215">107.</h3>

  <h3 id="heading_id_216">Trest boží.</h3>

  <p>(Nápěv 154.)</p>

  <p>Proč nás Pán Bůh tresce?</p>

  <p>pro ty k… ševce:</p>

  <p>že v neděli šijou,</p>

  <p>a v pondělí pijou,</p>

  <p>proto pršet nechce.</p>

  <p>Z Berounska. – Zpíváno ex improviso roku suchého 1842 v Mníšecké hospodě.</p>

  <h3 id="heading_id_217">108.</h3>

  <h3 id="heading_id_218">Ševcovská rvačka.</h3>

  <p>(Nápěv 204.)</p>

  <p>Za naší lukou</p>

  <p>ševci se tlukou:</p>

  <p>někteří potěhem,</p>

  <p>někteří rukou.</p>

  <p>Z Táborska.</p>

  <h3 id="heading_id_219">109.</h3>

  <h3 id="heading_id_220">Prchlivý švec.</h3>

  <p>(Nápěv 289.)</p>

  <p>Rozzlobil se švec</p>

  <p>pro mizernou věc:</p>

  <p>že ho blechy štípaly;</p>

  <p>neměl na ně posady –</p>

  <p>udělal si klec!</p>

  <p>Z Rakovnicka.</p>

  <h3 id="heading_id_221">110.</h3>

  <h3 id="heading_id_222">Švec.</h3>

  <p>(Nápěv 728.)</p>

  <p>Vlaštovička švitoří,</p>

  <p>má bíly černy peří,</p>

  <p>ráno vstává, povolává,</p>

  <p>ševci nadává.</p>

  <p>&nbsp;</p>

  <p>„Pane mistře, satane!</p>

  <p>my štětiny nemáme:</p>

  <p>ráno vstaň a pomodli se,</p>

  <p>a jdi do stáje.“</p>

  <p>&nbsp;</p>

  <p>Já do stáje nepudu,</p>

  <p>radši na pole pudu:</p>

  <p>náš pan slouha svině pase,</p>

  <p>prosit ho budu.</p>

  <p>&nbsp;</p>

  <p>Aby on mi dovolil,</p>

  <p>že si svini oholím:</p>

  <p>že mu taky připijeme,</p>

  <p>to mu připovím.</p>

  <p>Z Klatovska.</p>

  <h3 id="heading_id_223">111.</h3>

  <h3 id="heading_id_224">Laciná hovězina.</h3>

  <p>(Nápěv 416.)</p>

  <p>Na hoře Táboře</p>

  <p>zhynul tam vůl;</p>

  <p>šli ševci z jarmarku,</p>

  <p>vzali ho půl.</p>

  <p>Přiběhla ševcové,</p>

  <p>vzala vocas,</p>

  <p>měli ho do řepy</p>

  <p>na dlouhej čas.</p>

  <p>Z Hradecka.</p>

  <p>V Táboře na hoře</p>

  <p>chcíp jim tam vůl,</p>

  <p>přišli jsou prtáci,</p>

  <p>vzali ho půl;</p>

  <p>přišly jsou prtačky,</p>

  <p>vzaly plíce,</p>

  <p>dělaly prtákům</p>

  <p>jitrnice.</p>

  <p>Z Klatovska.</p>

  <h3 id="heading_id_225">112.</h3>

  <h3 id="heading_id_226">Mladý švec.</h3>

  <p>(Nápěv 433.)</p>

  <p>Narodil se mladej švec,</p>

  <p>radujme se!</p>

  <p>starej dělal pro něj klec,</p>

  <p>veselme se!</p>

  <p>z života smolného,</p>

  <p>z rodu Ševcovského</p>

  <p>nám, nám narodil se.</p>

  <p>Z Čáslavska.</p>

  <h3 id="heading_id_227">113.</h3>

  <h3 id="heading_id_228">Ševcovské hospodářství.</h3>

  <p>(Nápěv 541.)</p>

  <p>Bota leze voknem,</p>

  <p>švec ji volá: „Pod sem!</p>

  <p>máš-li něco roztrhaný,</p>

  <p>zašiju to koncem.“</p>

  <p>&nbsp;</p>

  <p>Kramflekovy šídlo,</p>

  <p>to dělalo dílo:</p>

  <p>vyskočilo na verpánek,</p>

  <p>přerazilo bidlo.</p>

  <p>&nbsp;</p>

  <p>Ten kulatej kámen,</p>

  <p>ten skočil do kamen,</p>

  <p>z kamen zase do police –</p>

  <p>už je tomu amen.</p>

  <p>Z Domažlicka.</p>

  <h3 id="heading_id_229">114.</h3>

  <h3 id="heading_id_230">Tesaři.</h3>

  <p>(Nápěv 747.)</p>

  <p>My tesařský řemesníci</p>

  <p>mnoho zkusit musíme:</p>

  <p>ať je zima nebo horko,</p>

  <p>do díla jít musíme.</p>

  <p>&nbsp;</p>

  <p>Ráno vstáném, do díla jdem,</p>

  <p>dřív než slunce vychází:</p>

  <p>moje ze všech nejmilejší</p>

  <p>po rynku se prochází.</p>

  <p>&nbsp;</p>

  <p>Tu mně nese snídaníčko,</p>

  <p>kafe z dobrý smetany:</p>

  <p>„Tu máš, můj milej Jeníčku!</p>

  <p>od mojí panímámy.“</p>

  <p>Z Klatovska.</p>

  <h3 id="heading_id_231">115.</h3>

  <h3 id="heading_id_232">Tkadlec.</h3>

  <p>(Nápěv 462.)</p>

  <p>Já jsem tkadlec od Nymburka,</p>

  <p>od Nymburka,</p>

  <p>soukám plátno jako strunka,</p>

  <p>jako strunka;</p>

  <p>soukám plátno tlusty, tenky,</p>

  <p>hezkým holkám na sukenky.</p>

  <p>Z Boleslavska.</p>

  <h3 id="heading_id_233">116.</h3>

  <h3 id="heading_id_234">Zahradník.</h3>

  <p>(Nápěv 482.)</p>

  <p>Já mám pěknou zahrádku– ku-, ku-,</p>

  <p>já mám pěknou zahrádku:</p>

  <p>rostou mi v ní ráže,</p>

  <p>žádnej k nim nemůže;</p>

  <p>já mám pěknou zahrádku– kuku-,</p>

  <p>já mám pěknou zahrádku.</p>

  <p>Z Plzeňska.</p>

  <h3 id="heading_id_235">117.</h3>

  <h3 id="heading_id_236">Zedník.</h3>

  <p>(Nápěv 508.)</p>

  <p>Pec nám padla, pec nám padla,</p>

  <p>kdo pak nám ji postaví?</p>

  <p>zedník není doma, zedník není doma,</p>

  <p>tesař ten to nespraví.</p>

  <p>Z Klatovska. – Tanec „Motovidlo“.</p>

  <h3 id="heading_id_237">118.</h3>

  <h3 id="heading_id_238">Kovař a zedník.</h3>

  <p>(Nápěv 34.)</p>

  <p>Já nechci kováře,</p>

  <p>on má černý tváře;</p>

  <p>já nechci kováře,</p>

  <p>on je černý.</p>

  <p>&nbsp;</p>

  <p>Já radši zedníka,</p>

  <p>jsem hodné veliká:</p>

  <p>budu mu podávat</p>

  <p>na lešení.</p>

  <p>Z Berounska.</p>

  <h3 id="heading_id_239">119.</h3>

  <h3 id="heading_id_240">Vandrovka.</h3>

  <p>(Nápěv 38.)</p>

  <p>My jsme hoši, my jsme hoši,</p>

  <p>my jsme hoši svobodní:</p>

  <p>my můžeme vandrovati</p>

  <p>třeba do cizích zemi.</p>

  <p>&nbsp;</p>

  <p>A vy bratří kamarádi!</p>

  <p>můj pinkl mně spakujte,</p>

  <p>potom s veselou muzikou</p>

  <p>kousek mě vyprovoďte.</p>

  <p>&nbsp;</p>

  <p>Už je pinkl spakovaný,</p>

  <p>na stolečku tam leží:</p>

  <p>vynes mi ho, má panenko,</p>

  <p>vynes mi ho ze dveří.</p>

  <p>&nbsp;</p>

  <p>Pinkl vzala, ven vynesla,</p>

  <p>žalostně zaplakala:</p>

  <p>„Kýž jsem tě, můj nejmilejši,</p>

  <p>byla radš nepoznala!“</p>

  <p>&nbsp;</p>

  <p>Bylo lásky, bylo lásky</p>

  <p>čtyry fůry formansky:</p>

  <p>už jí není a nebude</p>

  <p>za náprstek krejčovský.</p>

  <p>&nbsp;</p>

  <p>Ten náprstek je bezedný,</p>

  <p>láska z něho vyběhla:</p>

  <p>nemysli si, má panenko,</p>

  <p>že ty budeš má žena.</p>

  <p>Z Berounska. – Srov. Suš. 213.</p>

  <h3 id="heading_id_241">120.</h3>

  <h3 id="heading_id_242">Vadrovní.</h3>

  <p>(Nápěv 38.)</p>

  <p>Až já odtud povandruju,</p>

  <p>dám si uzel na uzel:</p>

  <p>to že jsem té, má panenko,</p>

  <p>tak brzičko omrzel.</p>

  <p>Z Berounska.</p>

  <h3 id="heading_id_243">121.</h3>

  <h3 id="heading_id_244">Matěj.</h3>

  <p>(Nápěv 453.)</p>

  <p>Nechtěla salátu,</p>

  <p>ani pastrnáku</p>

  <p>s olejem, s olejem;</p>

  <p>svázala si šaty,</p>

  <p>chtěla vandrovati</p>

  <p>s Matějem, s Matějem.</p>

  <p>Z Plzeňska.</p>

  <h3 id="heading_id_245">122.</h3>

  <h3 id="heading_id_246">Krátký vandr.</h3>

  <p>(Nápěv 205.)</p>

  <p>Jen jsem nebyl tejden doma,</p>

  <p>už se na mě ptali,</p>

  <p>že mi něco uchystali,</p>

  <p>žeby mi to dali:</p>

  <p>co chcete? tu hle jsem,</p>

  <p>co mi dáte, dejte sem!</p>

  <p>Z Prachenska.</p>

  <h3 id="heading_id_247">123.</h3>

  <h3 id="heading_id_248">Zloději.</h3>

  <p>Zloději, zloději</p>

  <p>ve dne v noci chodějí,</p>

  <p>a co uvidí,</p>

  <p>všecko uklidí.</p>

  <p>Z Prachenska.</p>

  <h3 id="heading_id_249">124.</h3>

  <h3 id="heading_id_250">Zloděj.</h3>

  <p>(Nápěv 488.)</p>

  <p>Když jsem já šel k tý</p>

  <p>Šárový Lhotě,</p>

  <p>viděl jsem devět</p>

  <p>košil na plotě.</p>

  <p>&nbsp;</p>

  <p>Pět jsem jich sebral</p>

  <p>a pryč jsem jechal;</p>

  <p>čtyry jsem ještě</p>

  <p>na plotě nechal.</p>

  <p>&nbsp;</p>

  <p>Když jsem docházel</p>

  <p>k černýmu lesu,</p>

  <p>podíval jsem se,</p>

  <p>kolik jich nesu.</p>

  <p>&nbsp;</p>

  <p>Bodejž do toho</p>

  <p>zlej vítr zavál,</p>

  <p>že jsem jich radši</p>

  <p>všech devět nevzal!</p>

  <p>Z Bydžovska.</p>

  <h3 id="heading_id_251">125.</h3>

  <h3 id="heading_id_252">Poctivá ves.</h3>

  <p>(Nápěv 68.)</p>

  <p>My jsme dvá z jedný vesnice,</p>

  <p>krademe husy, slepice.</p>

  <p>&nbsp;</p>

  <p>Kdyby byl rychtář taky pes,</p>

  <p>kradla by s námi celá ves.</p>

  <p>Z Hradecka.</p>

  <h3 id="heading_id_253">126.</h3>

  <h3 id="heading_id_254">Půjčka.</h3>

  <p>(Nápěv 589.)</p>

  <p>Svatí, svatí, svati!</p>

  <p>půjčte mi tři zlaty:</p>

  <p>až já budu svatým,</p>

  <p>já vám je oplatím.</p>

  <p>Z Kouřimska.</p>

  <h3 id="heading_id_255">127.</h3>

  <h3 id="heading_id_256">Židovská.</h3>

  <p>(Nápěv 640.)</p>

  <p>Šla židovka do Slanýho,</p>

  <p>nesla žida zmachanýho:</p>

  <p>šelma žid</p>

  <p>nechtěl jít!</p>

  <p>&nbsp;</p>

  <p>Šla Židovka podlé krámu,</p>

  <p>koupila si marcipánu;</p>

  <p>žid taky</p>

  <p>vopratky.</p>

  <p>Z Rakovnicka.</p>

  <h3 id="heading_id_257">128.</h3>

  <h3 id="heading_id_258">Židovská lázeň.</h3>

  <p>(Nápěv 448.)</p>

  <p>Jak živa jsem neviděla,</p>

  <p>jak židovku mejou:</p>

  <p>položí ji na lavici,</p>

  <p>na zadek jí lejou.</p>

  <p>Z Berounska.</p>

  <h3 id="heading_id_259">129.</h3>

  <h3 id="heading_id_260">Žid na vandru.</h3>

  <p>(Nápěv 799.)</p>

  <p>Náš židák Lieberman</p>

  <p>sedum let vandroval:</p>

  <p>přišel do Krakova,</p>

  <p>brambory kupoval.</p>

  <p>Z Prachenska.</p>

  <h3 id="heading_id_261">130.</h3>

  <h3 id="heading_id_262">Šábes.</h3>

  <p>(Nápěv 799.)</p>

  <p>Židovka zerzavá</p>

  <p>se židem zahrává:</p>

  <p>Židovko! pojď k nám dnes.</p>

  <p>„Nemůžu, mám šábes.</p>

  <p>&nbsp;</p>

  <p>Kdybych já s tebou šla,</p>

  <p>o šábes bych přišla;</p>

  <p>přišel by za mnou muž,</p>

  <p>vrazil by do mne nůž.“</p>

  <p>Z Čáslavska.</p>

  <p>&nbsp;</p>

  <p>Židovko, pojď k nám dnes!</p>

  <p>„Nepudu, mám šábes;</p>

  <p>kdybych šla na náves,</p>

  <p>přišla bych o šábes.“</p>

  <p>Z Jičínska.</p>

  <h3 id="heading_id_263">131.</h3>

  <h3 id="heading_id_264">Zamilovaný žid.</h3>

  <p>(Nápěv 349.)</p>

  <p>Lidi phoslouchejthe,</p>

  <p>philnej phosor dejthe,</p>

  <p>co vám budu šíct phovím,</p>

  <p>philnej phozor dej the,</p>

  <p>ajvaj! ajvaj!</p>

  <p>philnej phozor dejthe.</p>

  <p>&nbsp;</p>

  <p>Já vám budu phovím,</p>

  <p>budethe se dhivím:</p>

  <p>še mám rát ze mlejna Kháčo,</p>

  <p>vy nevíthe, já vím.</p>

  <p>&nbsp;</p>

  <p>Já se Khačenkhu pthám,</p>

  <p>bude-li dhoma sám,</p>

  <p>še bych tham na večír pšídu,</p>

  <p>še bych jí ne co dhám.</p>

  <p>&nbsp;</p>

  <p>Já seknu: Khačenkhu!</p>

  <p>můj zlathej milenkhu</p>

  <p>já vám dhám thureckhej šátkhy,</p>

  <p>neb hezkhej pláthynkhu.</p>

  <p>&nbsp;</p>

  <p>Vona mně thak tho šíct,</p>

  <p>še tho nemůše bhýt:</p>

  <p>dyž se dhám drobátkho phokštit,</p>

  <p>še mě phak bude chtít.</p>

  <p>&nbsp;</p>

  <p>Dybych se phokštit dhal,</p>

  <p>kde phak bych šivnost vzal?</p>

  <p>bhodejš si Khačenkhu phukla,</p>

  <p>abych tě nephoznal!</p>

  <p>&nbsp;</p>

  <p>Ny! dyš uš má bhejt thak,</p>

  <p>vajmír! nu vhem to šlak:</p>

  <p>dhám já se drobátkho phokštit,</p>

  <p>vemu si Kháčo phak.</p>

  <p>Z Čáslavska.</p>

  <h3 id="heading_id_265">132.</h3>

  <h3 id="heading_id_266">Cikáni.</h3>

  <p>(Nápěv 199.)</p>

  <p>Jedou cikání</p>

  <p>z Taliny, z Taliny,</p>

  <p>já si jim pohádat dám:</p>

  <p>pohádejte mi,</p>

  <p>cikání roznítí!</p>

  <p>koho ji dostati mám?</p>

  <p>Z Prachenska.</p>

  <h3 id="heading_id_267">133.</h3>

  <h3 id="heading_id_268">Cikánka čarodějnice.</h3>

  <p>(Nápěv 68.)</p>

  <p>Prodala pole, luka vše,</p>

  <p>dala si hádat cikánce.</p>

  <p>&nbsp;</p>

  <p>Ach, cikánečko má milá!</p>

  <p>přičaruj ty mně manžela.</p>

  <p>&nbsp;</p>

  <p>„Až já ti budu čarovat,</p>

  <p>musíš mně za to darovat:</p>

  <p>&nbsp;</p>

  <p>Žejdlík dukátů nebo dvá,</p>

  <p>však ti to milej zase dá.“</p>

  <p>Z Hradecka.</p>

  <h3 id="heading_id_269">134.</h3>

  <h3 id="heading_id_270">Cikáně.</h3>

  <p>(Nápěv 78S.)</p>

  <p>Zima byla, bláto bylo,</p>

  <p>cikáně se narodilo;</p>

  <p>narodilo se nám v neděli,</p>

  <p>aby o tom všickni věděli.</p>

  <p>Z Berounska.</p>

  <p>&nbsp;</p>

  <p>(Nápěv 430.)</p>

  <p>Zima byla, bláto bylo,</p>

  <p>cikáně se narodilo;</p>

  <p>zima je, bláto je,</p>

  <p>cikáně už tancuje.</p>

  <p>Z Hradecka.</p>

  <h3 id="heading_id_271">135.</h3>

  <h3 id="heading_id_272">Cikán s metlou.</h3>

  <p>(Nápěv 83.)</p>

  <p>Třeba já byl, panímámo,</p>

  <p>cikán, cikán,</p>

  <p>přece já vám vaši dceru</p>

  <p>zfikám, zfikám.</p>

  <p>&nbsp;</p>

  <p>Zfikám já vám Anduličku</p>

  <p>metlou, metlou, ,</p>

  <p>přes tu její košiličku</p>

  <p>pěknou, pěknou.</p>

  <p>Z Jičínska.</p>

  <p>&nbsp;</p>
</body>
</html>
