<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
























































  /*<![CDATA[*/

  p    {text-indent: 30px; margin: 0px;}
  body.sgc-1 {word-wrap: &nbsp;eak-word; -webkit-nbsp-mode: space; -webkit-line-&nbsp;eak: after-white-space;}
  /*]]>*/
  </style>
</head>

<body style="">
  <p style="text-indent: 30px;"></p>

  <h2 id="heading_id_74">Hry jarní.</h2>

  <h3 id="heading_id_75">1.</h3>

  <h3 id="heading_id_76">Na Heličku.</h3>

  <p style="text-indent: 30px;">I.</p>

  <p style="text-indent: 30px;">Hra jarní, ve které jen děvčata mívají účastenství, totiž „Helička“ (chybně také Eliška neb Liška řečená) a dvanácte „družiček.“ Družičky vezmouce se za ruce, udělají kolo, v němž u prostřed stojí Helička, a točíce se okolo ní zpívají:</p>

  <p style="text-indent: 30px;">&nbsp;</p>

  <p style="text-indent: 30px;">(Nápěv 446.)</p>

  <p style="text-indent: 30px;">Nebyla Helička pyšná, pyšná,</p>

  <p style="text-indent: 30px;">přece k nám na hody přišla, přišla:</p>

  <p style="text-indent: 30px;">Heličko! Heličko!</p>

  <p style="text-indent: 30px;">uhlaď si své zlaté líčko,</p>

  <p style="text-indent: 30px;">poskoč si bosu nožičku,</p>

  <p style="text-indent: 30px;">vyber si z kola družičku,</p>

  <p style="text-indent: 30px;">z růže květ, z růže květ,</p>

  <p style="text-indent: 30px;">kterej by se ti nejlepší zved.</p>

  <p style="text-indent: 30px;">&nbsp;</p>

  <p style="text-indent: 30px;">Nyní zůstane kolo stáli, Helička vezme z něho jednu družičku a třikráte s ní v kole potancuje, k čemuž ostatní družičky, stojíce, takto zpívají:</p>

  <p style="text-indent: 30px;">&nbsp;</p>

  <p style="text-indent: 30px;">Přes hory, přes doly,</p>

  <p style="text-indent: 30px;">přes vody, přes bory,</p>

  <p style="text-indent: 30px;">hej malá koule,</p>

  <p style="text-indent: 30px;">ty zlaty kdoule!</p>

  <p style="text-indent: 30px;">pusť tu družičku,</p>

  <p style="text-indent: 30px;">zůstaň v kole.</p>

  <p style="text-indent: 30px;">&nbsp;</p>

  <p style="text-indent: 30px;">Potom Helička dovede zase družičku na předešlé její v kole místo, postaví se opět do prostřed, a družičky počnouce se zase kolem ní točiti, zpívají jako prvé na počátku:</p>

  <p style="text-indent: 30px;">Nebyla Helička pyšná atd.</p>

  <p style="text-indent: 30px;">Nyní vezme Helička zase druhé děvčátko v kole k tanci, a potom třetí, a tak dále jedno po druhém, až je všecky vystřídá, čímž se hra skončí.</p>

  <p style="text-indent: 30px;">Místem uchylují se děti od tohoto pořádku hry v tom, že Helička, když potancovala s družičkou, potom ji na místě svém pozůstaví v kole a sama se družičkou stanouc, s ostatními okolo nové Heličky se točí; kterýmžto spůsobem potom se všecky vystřídají. Toto však jest proti pravidlu písně samé, ježto výslovně Ifelicce nařizuje, aby družičku pustila a sama v kole zůstala.</p>

  <p style="text-indent: 30px;">Z Berounska.</p>

  <p style="text-indent: 30px;"><br /></p>

  <p style="text-indent: 30px;">II.</p>

  <p style="text-indent: 30px;">Družky za ruce se držíce a kolem Heličky se točíce zpívají; Helička po nápěvu písně poskakujíc dělá to, co píseň praví.</p>

  <p style="text-indent: 30px;">(Nápěv 425.)</p>

  <p style="text-indent: 30px;">&nbsp;</p>

  <p style="text-indent: 30px;">Uhladila si hlavičku,</p>

  <p style="text-indent: 30px;">aby se leskla na sluníčku:</p>

  <p style="text-indent: 30px;">Heličko, Heličko!</p>

  <p style="text-indent: 30px;">červená bílá růžičko!</p>

  <p style="text-indent: 30px;"><br /></p>

  <p style="text-indent: 30px;">Umyla sobě tvářičky</p>

  <p style="text-indent: 30px;">rosou z té járky pšeničky:</p>

  <p style="text-indent: 30px;">Heličko, Heličko!</p>

  <p style="text-indent: 30px;">červená bílá růžičko!</p>

  <p style="text-indent: 30px;"><br /></p>

  <p style="text-indent: 30px;">Urovnala si sukničku,</p>

  <p style="text-indent: 30px;">přivázala si pásničku:</p>

  <p style="text-indent: 30px;">Heličko, Heličko!</p>

  <p style="text-indent: 30px;">červená bílá růžičko!</p>

  <p style="text-indent: 30px;"><br /></p>

  <p style="text-indent: 30px;">Obula sobě střevíčky</p>

  <p style="text-indent: 30px;">na ty běloučké nožičky:</p>

  <p style="text-indent: 30px;">Heličko, Heličko!</p>

  <p style="text-indent: 30px;">červená bílá růžičko!</p>

  <p style="text-indent: 30px;"><br /></p>

  <p style="text-indent: 30px;">Podepřela si své boky,</p>

  <p style="text-indent: 30px;">vybrala děvčátko modrooký:</p>

  <p style="text-indent: 30px;">Heličko, Heličko!</p>

  <p style="text-indent: 30px;">červená bílá růžičko!</p>

  <p style="text-indent: 30px;">Tu zůstane kolo státi, Helička vezme z něho jedno děvče a v kole s ním potancuje, k čemuž ostatní zpívají:</p>

  <p style="text-indent: 30px;">&nbsp;</p>

  <p style="text-indent: 30px;">Helička v kole tancuje,</p>

  <p style="text-indent: 30px;">hezké mládence miluje:</p>

  <p style="text-indent: 30px;">Heličko, Heličko!</p>

  <p style="text-indent: 30px;">červená bílá růžičko!</p>

  <p style="text-indent: 30px;">&nbsp;</p>

  <p style="text-indent: 30px;">Potom v další hře ta vybraná družka bude Heličkou a tato místo ní družkou.</p>

  <p style="text-indent: 30px;">Z Táborska.</p>

  <p style="text-indent: 30px;"><br /></p>

  <h3 id="heading_id_77">2.</h3>

  <h3 id="heading_id_78">Na Hřímbabu,</h3>

  <p style="text-indent: 30px;">jinak také „na pannu Marii“, anebo „na paní Růži neb Růžovou“.</p>

  <p style="text-indent: 30px;"><br /></p>

  <p style="text-indent: 30px;">I.</p>

  <p style="text-indent: 30px;">Hru tuto hrají nejraději jen děvčata samy. Jedna jest Hřímbabou (Marií, Růži) a jedna chodačkou. Hřímbaba si sedne na zem; před ní, jí mezi koleny, sedne si děvče druhé, před druhým třetí, a tak ostatní všecky rovnou řadou. Chodačka vůkol nich obcházejíc říká:</p>

  <p style="text-indent: 30px;">Hledám, hledám listejček</p>

  <p style="text-indent: 30px;">na bolavěj prstejček;</p>

  <p style="text-indent: 30px;">tu přijdouc k prvnímu děvčeti v řadě, táže se: Kde je Hřímbaba?</p>

  <p style="text-indent: 30px;">Odpověd: „Vedle.“</p>

  <p style="text-indent: 30px;">Chodačka jde k druhému děvčeti a opět se táže: Kde je Hřímbaba? Ta opět řekne: „Vedle.“ A tak dále všecky ji posílají „vedle,“ až dojde k posledními děvčeti (Hřímbabě).</p>

  <p style="text-indent: 30px;">Kde je Hřímbaba?</p>

  <p style="text-indent: 30px;">„Já jsem.“</p>

  <p style="text-indent: 30px;">Prosím tě, Hřímbabo,</p>

  <p style="text-indent: 30px;">dovol mi utrhnout koření</p>

  <p style="text-indent: 30px;">pro veliké bolení:</p>

  <p style="text-indent: 30px;">šla jsem skrz černej les,</p>

  <p style="text-indent: 30px;">potkal mě velkej pes</p>

  <p style="text-indent: 30px;">a tákovej kus prstu mi ukous!</p>

  <p style="text-indent: 30px;">Přitom ukáže prstem pravé ruky na ruce levé, jaký kus. Hřímbaba se táže:</p>

  <p style="text-indent: 30px;">„Jaké chceš koření!“</p>

  <p style="text-indent: 30px;">Chodačka jmenuje ku př. Jitrocel.</p>

  <p style="text-indent: 30px;">„Utrhni si ho z kraje.“</p>

  <p style="text-indent: 30px;">Zač ho mám vzít?</p>

  <p style="text-indent: 30px;">Hřímbaba řekne ku př. „za ruku“ anebo: „za sukni,“</p>

  <p style="text-indent: 30px;">„za ucho“ a p. Na to chodačka vezme děvče v řadě první za ruku, anebo jak Hřímbaba řekla, a odvede si je stranou. Potom jde zase jako s počátku:</p>

  <p style="text-indent: 30px;">Hledám, hledám lístejček atd.;</p>

  <p style="text-indent: 30px;">ale když potom dojde zase k Hřimbabě a ta se jí táže:</p>

  <p style="text-indent: 30px;">„Jaké chceš koření?“</p>

  <p style="text-indent: 30px;">jmenuje chodačka nyní jiné, ku př. rmen; a v další hře potom opět jiné, ku př. balšán, šalvěj, cendulín, tučný mužík, mátu, bazalku atd. podlé libosti, až všecky děvčata t. byliny a konečně i Hřímbabu samu odvede, přijdouc pro ni také co pro koření; načež počne o jedné noze skákali, zpívajíc takto:</p>

  <p style="text-indent: 30px;">Už mne ta nožička nebolí</p>

  <p style="text-indent: 30px;">po tom Hřímbabiným koření;</p>

  <p style="text-indent: 30px;">kdyby mně nožička bolela,</p>

  <p style="text-indent: 30px;">ani bych skákat nechtěla.</p>

  <p style="text-indent: 30px;">Potom se posadí Hřímbaba na nějaké vyvýšené místo, ku př. na kámen, na špalík, na mez a p., chodačka zaváže jednomu z děvčat, ježto byly prvé bylinami, šátkem oči, a vedouc je okolo Hřímbaby, říká:</p>

  <p style="text-indent: 30px;">Vedu, vedu anděla</p>

  <p style="text-indent: 30px;">okolo kostela:</p>

  <p style="text-indent: 30px;">andělíčku klekni,</p>

  <p style="text-indent: 30px;">nohy, ruce sepni,</p>

  <p style="text-indent: 30px;">zubů neokaž.</p>

  <p style="text-indent: 30px;">Když andělíček před Hřímbabou poklekl, počne se ho Hřímbaba vyptávati:</p>

  <p style="text-indent: 30px;">Co je to tu?</p>

  <p style="text-indent: 30px;">„Boubel.“</p>

  <p style="text-indent: 30px;">Co v tom boubeli?</p>

  <p style="text-indent: 30px;">„Pán Bůh.“</p>

  <p style="text-indent: 30px;">Na čem sedí?</p>

  <p style="text-indent: 30px;">„Na zlaté sesli.“</p>

  <p style="text-indent: 30px;">Co v rukou drží?</p>

  <p style="text-indent: 30px;">„Zlaté knihy.“</p>

  <p style="text-indent: 30px;">Co v nich říká?</p>

  <p style="text-indent: 30px;">„Anděl Páně.“</p>

  <p style="text-indent: 30px;">Mezi tím vynasnažuje se chodačka všelijak, aby se andělíček zasmál. Na otázku: Co je to tu? odpoví rychle ku př. „Psí bouda.u – Co vtom boubeli? „Židák.“ – Na čem sedí? – „Na ranci.“ - Co v rukou drží? – „Klobásy.“ – Co v nich říká? – „Že jsou dobry“ a jiné směšné odpovědi napovídajíc. Jest-li že se andělíček tomu zasmál, odvede jej chodačka „do pekla“; pakli statečně zkoušku přestál, odváže mu Hřímbaba s očí šátek, řkouc: Ohlídni se třikrát, nezasměj se!</p>

  <p style="text-indent: 30px;">Děvčátko třikráte se otočíc, ohlíží se vůkol, ana chodačka všelikými posunky ještě ho hledí popuditi k smíchu. Nezasměje-li se, položí mu Hřímbaba na hlavu třikráte ruku, řkouc: „Hřímbaba do nebe! Hřímbaba do nebe! Hřímbaba do nebe!“ a vezme je na svou stranu. Pakli se děvče při ohlížení zasmálo, řekne Hřímbaba: „Hřímbaba do pekla! Hřímbaba do pekla! Hřímbaba do pekla!“ a odevzdá je chodačce, kteráž je zase na jiné místo odvede.</p>

  <p style="text-indent: 30px;">Potom jde chodačka pro druhé děvče, zaváže mu oči a hra se opětuje. Když pak tím spůsobem již všecka děvčata na dvě strany „do nebe“ a „do pekla“ rozdělena jsou, shromáždí Hřímbaba své anděly, a chodačka (Ježibaba) své čertíky, a počnou se přetahovati přes čáru týmž spůsobem, jako ve hrách letních „na zlatou bránu“ a „na barvy“.</p>

  <p style="text-indent: 30px;">Z Klatovska.</p>

  <p style="text-indent: 30px;"><br /></p>

  <p style="text-indent: 30px;">II.</p>

  <p style="text-indent: 30px;">Na mnohých místech tuto hru poněkud jinak provozují. Chodačka přijdouc táže se prvního děvčete v řadě:</p>

  <p style="text-indent: 30px;">Kde je paní Růžová?</p>

  <p style="text-indent: 30px;">Odpověď: „Vedle,“ a tak dál, až přijde k paní Růžové, kteráž odpoví:</p>

  <p style="text-indent: 30px;">Co jí chceš? já jsem.</p>

  <p style="text-indent: 30px;">Chodačka: Chci zlatý klíč od nebe.</p>

  <p style="text-indent: 30px;">Růžová: Upadly mi klíče do studně,</p>

  <p style="text-indent: 30px;">vytáhni si jeden.</p>

  <p style="text-indent: 30px;">Chodačka: Který si mám vytáhnout?</p>

  <p style="text-indent: 30px;">Růžová: Ten krajní.</p>

  <p style="text-indent: 30px;">Chodačka: Zač bo mám vžit?</p>

  <p style="text-indent: 30px;">Růžová řekne ku př. „Za ruku“, aneb jinak podlé své libosti.</p>

  <p style="text-indent: 30px;">Na to vezme chodačka děvče v řadě první tak, jak Růžová nařídila, a vodíc je do kola říká:</p>

  <p style="text-indent: 30px;">Vedu, vedu andělíčka</p>

  <p style="text-indent: 30px;">do božího kostelíčka:</p>

  <p style="text-indent: 30px;">andělíčku klekni,</p>

  <p style="text-indent: 30px;">ruce, nohy sepni,</p>

  <p style="text-indent: 30px;">ale zubů neokaž.</p>

  <p style="text-indent: 30px;">Andělíček klekne před paní Růžovou a tato počne se ho vyptávali:</p>

  <p style="text-indent: 30px;">Kudy jsi šla?</p>

  <p style="text-indent: 30px;">Děvče: Skrz uličku (hájem).</p>

  <p style="text-indent: 30px;">Růžová: Koho’s potkala?</p>

  <p style="text-indent: 30px;">Děvče: Starou babičku (pána Boha)</p>

  <p style="text-indent: 30px;">Růžová: Co jedla? (co jedl?)</p>

  <p style="text-indent: 30px;">Děvče: Houstičku.</p>

  <p style="text-indent: 30px;">Růžová: Dala ti kousek?</p>

  <p style="text-indent: 30px;">Děvče: Dala.</p>

  <p style="text-indent: 30px;">Růžová: Jak jsi řekla?</p>

  <p style="text-indent: 30px;">Děvče: Zaplať pán Bůh.</p>

  <p style="text-indent: 30px;">Růžová: Jak ona tobě?</p>

  <p style="text-indent: 30px;">Děvče: Dejž to pán Bůh.</p>

  <p style="text-indent: 30px;">Chodačka zatím děvčeti všeliké směšné odpovědi napovídá, aby se zasmálo; nedá-li se tím děvče mýlili, zeptá se konečně paní Růžová: Komu se dáš: Sluníčku nebo Měsíčku?</p>

  <p style="text-indent: 30px;">Takto učiní se dvě strany: strana „slunečnic“, s paní Růžovou v čele, a strana „měsíčnic“, v celé majíc chodačku, kteréžto strany potom opět spolu bojují.</p>

  <p style="text-indent: 30px;">Z Berounska.</p>

  <p style="text-indent: 30px;"><br /></p>

  <p style="text-indent: 30px;">III.</p>

  <p style="text-indent: 30px;">Jiný variant:</p>

  <p style="text-indent: 30px;">Chodačka: Kde je Maria?</p>

  <p style="text-indent: 30px;">Odpověď: Pod podloubím.</p>

  <p style="text-indent: 30px;">Poslední odpoví: Já jsem ta Maria.</p>

  <p style="text-indent: 30px;">Chodačka: Maria, Maria! dej mi kousek kořínku.</p>

  <p style="text-indent: 30px;">Maria: Ukopni si ho.</p>

  <p style="text-indent: 30px;">Chodačka: Zač ho vezmu?</p>

  <p style="text-indent: 30px;">Maria: Za vlasy (za nos a p.).</p>

  <p style="text-indent: 30px;">Potom chodačka vodíc děvčátko do kola říká:</p>

  <p style="text-indent: 30px;">Vodím, vodím andělíčka,</p>

  <p style="text-indent: 30px;">okolo bílého kostelíčka atd.</p>

  <p style="text-indent: 30px;">Když děvčátko klekne, táže se</p>

  <p style="text-indent: 30px;">Maria: Cos jedla?</p>

  <p style="text-indent: 30px;">Děvčátko: Hrách.</p>

  <p style="text-indent: 30px;">Maria: Kdo ti ho dal?</p>

  <p style="text-indent: 30px;">Děvčátko: Pán Bůh.</p>

  <p style="text-indent: 30px;">Maria: Kde ho vzal?</p>

  <p style="text-indent: 30px;">Děvčátko: Kde chtěl.</p>

  <p style="text-indent: 30px;">Maria: Co’s pila?</p>

  <p style="text-indent: 30px;">Děvčátko: Víno.</p>

  <p style="text-indent: 30px;">Maria: Kdo ti je dal?</p>

  <p style="text-indent: 30px;">Děvčátko: Pán Bůh.</p>

  <p style="text-indent: 30px;">Maria: Kde je vzal?</p>

  <p style="text-indent: 30px;">Děvčátko: Kde chtěl.</p>

  <p style="text-indent: 30px;">Maria: Zasměj mi se.</p>

  <p style="text-indent: 30px;">Děvčátko musí říci: „Nechce mi se.“ Pakli se zasměje, jest čertem, jinak andělem.</p>

  <p style="text-indent: 30px;">Konečně řekne Maria: Poskoč!</p>

  <p style="text-indent: 30px;">Na to děvčátko vyskočí a jde buď do nebe neb do pekla. Konečné následuje boj andělů s čerty.</p>

  <p style="text-indent: 30px;"><br /></p>

  <h3 id="heading_id_79">3.</h3>

  <h3 id="heading_id_80">Žalman.</h3>

  <p style="text-indent: 30px;">Chlapců a děvčat týž počet. Chlapci stoji řadou jeden vedle druhého, držíce se za ruce, a naproti nim vzdáli asi šesti kroků děvčata též řadou jedna vedle druhé a za ruce se držíce. Každá sloha písně následující záleží v osmi taktech, každý totiž řádek ve dvou. Při prvních dvou řádcích postupuje řada chlapců anebo děvčat, kteráž tu slohu zpívá, každým taktem o krok blíže ku protější řadě; při třetím pak a čtvrtém řádku zase tak o čtyry kroky zpátky couvá.</p>

  <p style="text-indent: 30px;">&nbsp;</p>

  <p style="text-indent: 30px;">Chlapci: Jede, jede pan Jan,</p>

  <p style="text-indent: 30px;">jede, jede Žalman,</p>

  <p style="text-indent: 30px;">jede, jede celé naše rytířstvo.</p>

  <p style="text-indent: 30px;">Děvčata: Čeho žádá pan Jan,</p>

  <p style="text-indent: 30px;">čeho žádá Žalman,</p>

  <p style="text-indent: 30px;">čeho žádá celé vaše rytířstvo.</p>

  <p style="text-indent: 30px;">Chlapci: Jednu pannu krásnou,</p>

  <p style="text-indent: 30px;">jako hvězdu jasnou,</p>

  <p style="text-indent: 30px;">jede pro ni celé naše rytířstvo.</p>

  <p style="text-indent: 30px;">Děvčata: My vám ji nedáme,</p>

  <p style="text-indent: 30px;">my si ji necháme,</p>

  <p style="text-indent: 30px;">ať odjede celé vaše rytířstvo.</p>

  <p style="text-indent: 30px;">Toto opakuje se do třetice: po druhé beze vší změny, ale potřetí slohu poslední takto změňují:</p>

  <p style="text-indent: 30px;">Děvčata: Teď už vám ji dáme,</p>

  <p style="text-indent: 30px;">zlaté věnce máme,</p>

  <p style="text-indent: 30px;">vemte si ji celé vaše rytířstvo.</p>

  <p style="text-indent: 30px;">Na to děvče jedno krajní z řady své se postaví do řady chlapců mezi prvního a druhého chlapce z kraje, a chlapci potom i s lim děvčetem zase vším tím spůsobem o druhé děvče hru znova vedou, jako hráli o tu, kteráž jest mezi nimi. A když pak zase druhé děvče krajní z řady dívčí přejde do řady chlapců, postaví se toto nyní mezi druhého a třetího chlapce, a potom v další hře třetí děvče krajní mezi třetího a čtvrtého chlapce, a tak dále, až i poslední děvče k řadě chlapců na konec se připojí. Když pak takto z obou řad, kteréž byly na počátku hry, již jen jedna řada spůsobena jest, učiní se z ní, spojíc oba její konce, kolo, a všickni za ruce se držíce kolem se počnou točili a zpívajíce:</p>

  <p style="text-indent: 30px;">Sil Petr proso i pšenici,</p>

  <p style="text-indent: 30px;">vyorali jsme tam křepelici;</p>

  <p style="text-indent: 30px;">křepelici máme,</p>

  <p style="text-indent: 30px;">křepela nemáme:</p>

  <p style="text-indent: 30px;">mnoho nás, mnoho nás,</p>

  <p style="text-indent: 30px;">jděte holky/chlapci &nbsp;pryč od nás.</p>

  <p style="text-indent: 30px;">Nyní se rozejde kolo zase na dvě strany, chlapci na jednu a děvčata na druhou, každá strana postaví se v řadu a mohou znova zase hru pocítí.</p>

  <p style="text-indent: 30px;">Podobná hra provozuje se na Moravě o přástvách.</p>

  <p style="text-indent: 30px;"><br /></p>

  <h3 id="heading_id_81">4.</h3>

  <h3 id="heading_id_82">Na nebe a na peklo.</h3>

  <p style="text-indent: 30px;">Hru tuto sami toliko chlapci obyčejně hrávají. Na návsi nebo na drahách udělají dvanácte důlků, jeden od druhého asi na krok nebo na dva vzdáli; poslední jich bývá nejvělší a slově nebem. Těch dvanácte důlků ustanovují následujícím říkadlem dvanácti stop:</p>

  <p style="text-indent: 30px;">Dej, matko, dětem chleba,</p>

  <p style="text-indent: 30px;">sic pustíme bejka z chléva,</p>

  <p style="text-indent: 30px;">a on tebe potrká.</p>

  <p style="text-indent: 30px;">V některých stranách, ze jména v Klatovsku, mají jiné říkadlo s devíti toliko stopami, a protož také jen devět důlků dělají, totiž:</p>

  <p style="text-indent: 30px;">Nebe, peklo, hej!</p>

  <p style="text-indent: 30px;">jen ty stará bábo</p>

  <p style="text-indent: 30px;">kousek chleba dej.</p>

  <p style="text-indent: 30px;">Potom hráči ustanoví, kterak ve hře jeden po druhém následovali má, spůsobem tímto: každý hráč hodí od prvního důlku k poslednímu (k nebi) svůj závěrek: čí zavérák padl k nebi nejblíže anebo do nebe, jest potom prvním hazečem, a ostatní po něm jdou v témž pořádku, jakož jich nože od nebe dále leží; či nůž leží nejdále, jest posledním hazečem.</p>

  <p style="text-indent: 30px;">Na to vezme první hazeč svůj zavěrák a hodí jej do výšky, přitom volaje:</p>

  <p style="text-indent: 30px;">Svatý Petře!</p>

  <p style="text-indent: 30px;">půjč mi klíče od nebe.</p>

  <p style="text-indent: 30px;">Nyní dávají pozor, kterak zavěrák padl: leží-li zhůru výrazem, kterýž jest na želízku, postoupí hazeč z prvního důlku do druhého, i vloží do něho svůj nůž; padl-li však nůž jeho tak, že leží výrazem ve spod, zůstane hráč nožem svým vězeli v prvním důlku, dokud j nepřijde zase naň pořádek, aby házel. Zatím hází druhý chlapec, a po něm třetí a tak dále, až se všickni vystřídají, každý volaje tak jako první: „Svatý Petře! půjč mi klíče od nebe;“ načež buď postoupí anebo zůstane vězeti. Potom házejí zase všickni po druhé, po třetí, a t. d., vždy v témž pořádku a spůsobu jako po prvé, až potom při posledním házení někteří hráči, neb aspoň jeden jich, přijdou noži svými do nebe. Na čež ostatní, kteří nebe nedosáhše, zůstali v pekle, oněm v nebi musejí se buď něčím vypláceti, anebo nějakou umluvenou pokutu podniknouti.</p>

  <h3 id="heading_id_83">Píseň jarní.</h3>

  <p style="text-indent: 30px;">1.&nbsp;</p>

  <p style="text-indent: 30px;">(Nápěv 233 a 499.)</p>

  <p style="text-indent: 30px;">Každá babička stará je veselejší z jara:</p>

  <p style="text-indent: 30px;">vezme svou berličku,</p>

  <p style="text-indent: 30px;">sedne na sluníčku;</p>

  <p style="text-indent: 30px;">myslí si: „Kýž jsem mladší,</p>

  <p style="text-indent: 30px;">ach, což bych byla radši!“</p>

  <p style="text-indent: 30px;"><br /></p>

  <p style="text-indent: 30px;">2.&nbsp;</p>

  <p style="text-indent: 30px;">(Nápěv 489.)</p>

  <p style="text-indent: 30px;">V Máji z jara, z jara</p>

  <p style="text-indent: 30px;">každá babka stará</p>

  <p style="text-indent: 30px;"><br /></p>

  <p style="text-indent: 30px;">tlačí se k sluníčku,</p>

  <p style="text-indent: 30px;">zpívá si písničku:</p>

  <p style="text-indent: 30px;"><br /></p>

  <p style="text-indent: 30px;">„Kdybych byla mladší,</p>

  <p style="text-indent: 30px;">byla bych já radši.“</p>

  <p style="text-indent: 30px;">Z Prachenska.</p>
</body>
</html>
