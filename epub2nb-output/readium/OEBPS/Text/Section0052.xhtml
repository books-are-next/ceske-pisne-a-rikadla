<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">





























































  /*<![CDATA[*/

  p    {text-indent: 30px; margin: 0px;}
  body.sgc-1 {word-wrap: &nbsp;eak-word; -webkit-nbsp-mode: space; -webkit-line-&nbsp;eak: after-white-space;}
  /*]]>*/
  </style>
</head>

<body style="">
  <h2 id="heading_id_2">V domě ženichově.</h2>

  <p>Potom sedají k večeři, nevěsta zase nejzáze do kouta; s jedné strany k ni sedne matka ženichova, s druhé družka, a dále po jedné i po druhé straně ženy ostatní. Po večeři přinesou talíř a matka ženiehova položí na něj podlé možnosti tolar neb dukát, a podá talíř dále, aby každý něčím přispěl. Z peněz sebraných vezme družka mezi zuby dvacetník, pak ostatek zaváže do šátku a podá nevěstě; začež tato poděkuje:</p>

  <p>„Záplať vám to všecko pán Bůh, co jste nám dali, abyste toho nikdy nepobřešovali!“</p>

  <p>Toto slově „pomoc“. Potom družka dá ten dvacetník hudebníkům, řkouc:</p>

  <p>&nbsp;„Zahrajte mně, páni muzikanti! ať to všecko řinčí, st se mně žíly pod koleny nekrčí.“</p>

  <p>Hudci začnou brati, družka vyleze na stůl a zpívá, při tom neustále sobě dupajíc:</p>

  <h3 id="heading_id_3">132.</h3>

  <h3 id="heading_id_4">Družka na stole.</h3>

  <p>(Nápěv 612.)</p>

  <p>Jak já si zatupám</p>

  <p>směle na stole!</p>

  <p>kde pak je družba můj,</p>

  <p>ať sem pro mě ‘de.</p>

  <p>&nbsp;</p>

  <p>Kde pak jsi? družbo můj!</p>

  <p>poď už mě ssadit:</p>

  <p>mně už se tu stejská</p>

  <p>za stolem sedit!</p>

  <p>&nbsp;</p>

  <p>Kde pak jsi? družbo můj!</p>

  <p>poď jen už mě ssaď:</p>

  <p>dva tance nebo tři.</p>

  <p>budem tancovat.</p>

  <p>Z Domažlicka.</p>

  <h3 id="heading_id_5">133.</h3>

  <h3 id="heading_id_6">Rozumný hudeček.</h3>

  <p>(Nápěv 201.)</p>

  <p>Zahudej, hudečku,</p>

  <p>jak humíš,</p>

  <p>jak ty mejm nožičkám</p>

  <p>rozumíš!</p>

  <p>&nbsp;</p>

  <p>Hudeček zahudal</p>

  <p>jak huměl,</p>

  <p>jak on mejm nožičkám</p>

  <p>rozuměl!</p>

  <p>Z Domažlicka. – Srov. str. 257 č. 651.</p>

  <h3 id="heading_id_7">134.</h3>

  <h3 id="heading_id_8">Družka na modu.</h3>

  <p>(Nápěv 218.)</p>

  <p>A co pak já nejsem</p>

  <p>družka na modu?</p>

  <p>když já to do Stráži</p>

  <p>šecko přivedu:</p>

  <p>tříce na přesky,</p>

  <p>jen jso se lesky!</p>

  <p>co pak mě nechcete,</p>

  <p>vy chlapci Stražsky?</p>

  <p>&nbsp;</p>

  <p>Jak jsem já družička</p>

  <p>ako malina;</p>

  <p>za mnu stoji družba</p>

  <p>ak rozmarína:</p>

  <p>chlapečku hezkej!</p>

  <p>jen si nestejskej;</p>

  <p>až ty vod nás pudeš,</p>

  <p>jen si zavejskej!</p>

  <p>Z Domažlicka.</p>

  <p>&nbsp;</p>

  <p>Po té ji družba ssadí a vezme do kola. Když s ní zatancoval jednou, pustí ji. Družka se otočí, řkouc: že o jedné nebude jezdit, to že jezdí pohodný! – Družba ji vezme podruhé do kola a zase pustí. Ona: že o dvou taky nebude jezdit, tak že se jezdí na robotu! – A tak dál až do šesti.</p>

  <p>Když se družka vytancovala, obrátí se družba k ženám, ježto mají za atolem nevěstu mezi sebou, řka: „Co pán Bůh spojil, ať člověk nerozděluje. A poněvadž pan ženich na svou milou nevěstu, která jemu před Bohem oddána jest, čeká, protož mu jí dále nezdržujte a dejte mu ji.“</p>

  <p>„Nedáme, až nám přineseš zajíce, co po lopatě skáče.“</p>

  <p>Přinesou na nosidleoh „mazanec“ neb „koláč“, kterýž od nevěsty byli s sebou přivezli, a rozkrájejí jej na stole tak, aby se z něho na každého po kousku dostalo.</p>

  <p>„Tu máte, co jste chtěly, a nejčko nám už nevěstu dejte!“</p>

  <p>„Nedáme, až. nám přineseš kaši bez ohně vařenou.“</p>

  <p>Družba přinese hrnec medu, kterým kdo chce, svůj kousek koláče pomaže a sní.</p>

  <p>Potom chtějí „strom, který devatery ovoce nese.“</p>

  <p>Družba přinese šípek, na kterém všeliké ovoce napícháno, a drže jej na stole, šlehá jím každého, kdo chce trhati, a když ovoce všecko již opadalo, šípek zahodí.</p>

  <p>Konečně chtějí ženy na drqžbovi most: „Vystav nám most, pojedem přes Dunaj; ale ať je hustý, aby nám nevěsta nepropadla.44</p>

  <p>Družba položí před nevěstu na roh stolu krejcar, a na protější roh druhý. Ženy všecky křičí, to že nemůže být, „nevěsta nemá tak velikého kroku; musíš hustě trámy klást!“ – Tu položí družba do prostřed stolu grešli neb některý jiný lehký peníz, Ženy mu to shodí, křičíce: „To jsou špatné, shnilé trámy, prolomily by se!“ A tak se hádají pořád, dokud není stůl z rohu do rohu křížem posázen krejcary. Když se smluvili, vystoupí nevěsta na stůl a přejdouc po mostě, buď,dolů skočí a ženich ji chytí, anebo družba ji ssadí a ženichovi odevzdá, kterýž ji obejme a políbí. Peníze se stolu družka shrne, dá je hudebníkům a začne zpívati;</p>

  <h3 id="heading_id_9">135.</h3>

  <h3 id="heading_id_10">Čepení.</h3>

  <p>(Nápěv 209.)</p>

  <p>Hančičko, hubičko,</p>

  <p>srdce mý!</p>

  <p>nedej sobě hourat</p>

  <p>čepeni.</p>

  <p>&nbsp;</p>

  <p>Es-li si čepení</p>

  <p>zbourat dáš,</p>

  <p>šak budeš litovat,</p>

  <p>huhlídáš!</p>

  <p>Z Domažlicka. – Srov. Čel. II. 21.</p>

  <h3 id="heading_id_11">136.</h3>

  <h3 id="heading_id_12">Čepeček.</h3>

  <p>(Nápěv 7.)</p>

  <p>Ach holka, holka, děvče mý!</p>

  <p>budou ti bourat čepení:</p>

  <p>čepeníčko rozbourají,</p>

  <p>čepeček ti za ně dají;</p>

  <p>za tvůj zelenej věneček</p>

  <p>dostaneš bílej čepeček!</p>

  <p>Z Berounska.</p>

  <h3 id="heading_id_13">137.</h3>

  <h3 id="heading_id_14">Červené pentle.</h3>

  <p>(Nápěv 851.)</p>

  <p>Liduško, jak se máš?</p>

  <p>červeny pentle máš;</p>

  <p>pentle ti svundají,</p>

  <p>čepeček ti dají,</p>

  <p>na to se podíváš!</p>

  <p>&nbsp;</p>

  <p>„Nebojím se toho</p>

  <p>čepečku bílého,</p>

  <p>ani nelituju</p>

  <p>pro mého milého</p>

  <p>věnce zeleného.“</p>

  <p>Z Berounska.</p>

  <h3 id="heading_id_15">138.</h3>

  <h3 id="heading_id_16">Bílý čepec.</h3>

  <p>(Nápěv 669.)</p>

  <p>Když jsi se chtěla vdát,</p>

  <p>musíš družek nechat,</p>

  <p>musíš meze ženy</p>

  <p>do komory:</p>

  <p>vony tě slibuju,</p>

  <p>že tě věnec vemú,</p>

  <p>že tě za něj dají</p>

  <p>čepec bílý.</p>

  <p>Z Domažlicka.</p>

  <h3 id="heading_id_17">139.</h3>

  <h3 id="heading_id_18">Zavití vlasů.</h3>

  <p>(Nápěv 541.)</p>

  <p>Pře-mý mily vlasy,</p>

  <p>škoda vaší krásy:</p>

  <p>že vás muším zavíjeli</p>

  <p>na ty všecky časy!</p>

  <p>Z Klatovska.</p>

  <h3 id="heading_id_19">140.</h3>

  <h3 id="heading_id_20">Plačicí nevěsta.</h3>

  <p>(Nápěv 557.)</p>

  <p>Proč pak, moje milá, pláčeš,</p>

  <p>pláčeš, pláčeš lak tuze? –</p>

  <p>„Proto, proto, proto pláču,</p>

  <p>pláču, pláču tak tuše:</p>

  <p>věneček pryč, čepeček sem,</p>

  <p>byla jsem panenkou a už nejsem;</p>

  <p>proto, proto, proto pláču,</p>

  <p>pláču, pláču tak tuze.“</p>

  <p>Z Prachenska.</p>
</body>
</html>
