<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">





























































  /*<![CDATA[*/

  p    {text-indent: 30px; margin: 0px;}
  body.sgc-1 {word-wrap: &nbsp;eak-word; -webkit-nbsp-mode: space; -webkit-line-&nbsp;eak: after-white-space;}
  /*]]>*/
  </style>
</head>

<body style="">
  <h1 id="heading_id_2">Marnost světská, smrt a pohřeb.</h1>

  <h3 id="heading_id_3">1.</h3>

  <h3 id="heading_id_4">Osud lidský.</h3>

  <p>(Nápěv 784.)</p>

  <p>Ze země jsem na zem přišel,</p>

  <p>na zemi jsem rozum našel:</p>

  <p>po ní chodím jako pán,</p>

  <p>do ní budu zakopán –</p>

  <p>potěš mne pán Bůh sám!</p>

  <p>&nbsp;</p>

  <p>Kde jsou ty zlaty ručičky</p>

  <p>moji nebožky mamičky,</p>

  <p>co mě kolíbávaly,</p>

  <p>k srdci přitiskávaly,</p>

  <p>když jsem byl maličký?</p>

  <p>&nbsp;</p>

  <p>Není jich už, není, není –</p>

  <p>dávno hnijou v černý zemi:</p>

  <p>kterak já se odměním</p>

  <p>svým rodičům přemilým</p>

  <p>za jich dobrodění!</p>

  <p>Z Budějovicka. – Srov. Suš. 506.</p>

  <h3 id="heading_id_5">2.</h3>

  <h3 id="heading_id_6">Vzdechnutí stařečkovo.</h3>

  <p>(Nápěv 597.)</p>

  <p>Kam jsou se ty časy</p>

  <p>poděly,</p>

  <p>který v mej mladosti</p>

  <p>bejvaly?</p>

  <p>už nejsou</p>

  <p>a nebudou:</p>

  <p>to trápí hlavu mou</p>

  <p>šepou.</p>

  <p>&nbsp;</p>

  <p>Když jsem já bejvával</p>

  <p>mladoučký,</p>

  <p>miloval jsem děvče</p>

  <p>hezoučky:</p>

  <p>přeškoda</p>

  <p>mej mladosti,</p>

  <p>kterej jsem užíval v radosti!</p>

  <p>Z Budějovicka.</p>

  <h3 id="heading_id_7">3.</h3>

  <h3 id="heading_id_8">Zpomínky.</h3>

  <p>(Nápěv 49.)</p>

  <p>Bejvávalo, bejvávalo,</p>

  <p>bejvávalo dobře,</p>

  <p>bejvávalo, bejvávalo,</p>

  <p>bejvávalo dobře:</p>

  <p>za našich mladejch let</p>

  <p>bejval svět jako květ;</p>

  <p>bejvávalo, bejvávalo,</p>

  <p>bejvávalo dobře.</p>

  <p>Z Hradecka. – Píseň tato jest tak ( nazvaný Canon tříhlasový. Zpěváci počínají totiž jeden po druhém, vždy po řtyrecb taktech (po jívou řádcích), a každý přezpívá tu píseň třikráte po sobí, tak že touž měrou potom zase jeden po druhém přestávají.</p>

  <h3 id="heading_id_9">4.</h3>

  <h3 id="heading_id_10">Zkažený svět.</h3>

  <p>(Nápěv 700.)</p>

  <p>Už nebudou víc ty časy,</p>

  <p>které někdy bývaly;</p>

  <p>už se nebudem tak mívat,</p>

  <p>jak se naši mívali.</p>

  <p>Ten svět zlořečený,</p>

  <p>celý převrácený:</p>

  <p>nebývalo jindy lak</p>

  <p>všecko naopak.</p>

  <p>&nbsp;</p>

  <p>Kde jsi který z starých Čechů,</p>

  <p>pohleď trochu z hřbitova;</p>

  <p>zajisté bys nyní řekl:</p>

  <p>Umřu já radši znova!</p>

  <p>Tak se nyní plete</p>

  <p>v tom zmateném světě:</p>

  <p>vždyť to nebývalo tak</p>

  <p>všecko naopak.</p>

  <p>&nbsp;</p>

  <p>Rozum lidský na se béře,</p>

  <p>co unesti nemůže;</p>

  <p>nepřeměň dobrým loktem</p>

  <p>na svém těle té kůže.</p>

  <p>Jak se zdá, tak střelí,</p>

  <p>necht trefí, neb chybí;</p>

  <p>myslí, že je dobře tak,</p>

  <p>zatím naopak.</p>

  <p>&nbsp;</p>

  <p>Víry, lásky, upřímnosti</p>

  <p>ani jiskra nedoutná;</p>

  <p>za to nyní jen panuje</p>

  <p>faleš, hana pokoutná.</p>

  <p>Kdo s koho, ten toho,</p>

  <p>ne málo, radš mnoho;</p>

  <p>nebývalo jindy tak</p>

  <p>všecko naopak.</p>

  <p>&nbsp;</p>

  <p>Kde upřímnost staročeská,</p>

  <p>která někdy bývala?</p>

  <p>Pominula, zahynula</p>

  <p>s těma lidma starýma.</p>

  <p>Kde jindy upřímnost,</p>

  <p>nyní lež, podvodnost;</p>

  <p>jest to na tom světě tak</p>

  <p>všecko naopak.</p>

  <p>&nbsp;</p>

  <p>Na starého pána Boha</p>

  <p>mladí zapomínají,</p>

  <p>jako by už ani nebyl,</p>

  <p>mnozí nyní dělají:</p>

  <p>nepřijde do hlavy,</p>

  <p>že se smrt dostaví,</p>

  <p>že nás též obrátí tak</p>

  <p>všecky naopak.</p>

  <p>Z Prahy. – Srov. Jiř. Zpěv. 343.</p>

  <h3 id="heading_id_11">5.</h3>

  <h3 id="heading_id_12">Marnost života.</h3>

  <p>Každý jest na světě hostem,</p>

  <p>den ke dni jen k smrti roštem;</p>

  <p>co zde po lakomci zůstane,</p>

  <p>lidem nevděčným se dostane!</p>

  <p>Z Hradecka. – Veršíky tyto bývaly někdy napsány na bráně bradn Kunětického. (Viz Česká Včela 1841, str. 354.)</p>

  <h3 id="heading_id_13">6.</h3>

  <h3 id="heading_id_14">Důvěra v Boha.</h3>

  <p>Kdo v Boha doufá,</p>

  <p>ten sobě nezoufá:</p>

  <p>chudobu i zboží</p>

  <p>přijímá za dar boží.</p>

  <p>Vytesáno písmem gotickým, tak nazvaným, 15 věku na kamenné obrubě hlavního vchodu hostince „u Černého koně“ v Hradci Králové, nyní však omítkou vápennou hustě pokryto.</p>

  <h3 id="heading_id_15">7.</h3>

  <h3 id="heading_id_16">Co nejlepšího?</h3>

  <p>(Nápěv 473.)</p>

  <p>Není lepší na tom světě,</p>

  <p>jako Boha ctíti,</p>

  <p>jeho vzývat, jemu sloužit,</p>

  <p>jeho velebili.</p>

  <p>Z Prachenska.</p>

  <h3 id="heading_id_17">8.</h3>

  <h3 id="heading_id_18">Tré dobrého.</h3>

  <p>(Nápěv 701.)</p>

  <p>Veselá mysl</p>

  <p>při dobrém zdraví,</p>

  <p>a k tomu ještě</p>

  <p>dobré svědomí:</p>

  <p>komu to tré přeje,</p>

  <p>ať se jak chce děje,</p>

  <p>nic se neleká,</p>

  <p>nic se nebojí.</p>

  <p>Z Prachenska.</p>

  <h3 id="heading_id_19">9.</h3>

  <h3 id="heading_id_20">Marnost světská.</h3>

  <p>(Nápěv 705.)</p>

  <p>Nic, nic, nic,</p>

  <p>na světě není nic:</p>

  <p>ať je mladý nebo starý,</p>

  <p>každý musí jít na máry;</p>

  <p>nic, nic, nic,</p>

  <p>na světě není nic.</p>

  <p>Z Klatovska.</p>

  <h3 id="heading_id_21">10.</h3>

  <h3 id="heading_id_22">Poslední vůle.</h3>

  <p>(Nápěv 164.)</p>

  <p>Až já umřu,</p>

  <p>co mně dáte?</p>

  <p>dubovou truhličku,</p>

  <p>bílou košiličku,</p>

  <p>to mně dáte.</p>

  <p>&nbsp;</p>

  <p>Na tu truhlu</p>

  <p>slovo boží:</p>

  <p>aby každý věděl,</p>

  <p>kdo tu leží.</p>

  <p>&nbsp;</p>

  <p>Leží, leží</p>

  <p>pacholíček,</p>

  <p>všech hezkých děvčátek</p>

  <p>milovníček.</p>

  <p>Z Budějovicka. – Srov. Suš. 16.</p>

  <h3 id="heading_id_23">11.</h3>

  <h3 id="heading_id_24">Poslední vůle.</h3>

  <p>(Nápěv 254.)</p>

  <p>Kdybych já věděl,</p>

  <p>že letos umřu,</p>

  <p>dal bych si dělat</p>

  <p>dubovou truhlu.</p>

  <p>&nbsp;</p>

  <p>Dubovou truhlu,</p>

  <p>lipové víko,</p>

  <p>aby to bylo</p>

  <p>panenkám líto.</p>

  <p>&nbsp;</p>

  <p>A na to víko</p>

  <p>zelený věnec,</p>

  <p>aby věděli,</p>

  <p>že jsem mládenec.</p>

  <p>&nbsp;</p>

  <p>Do toho věnce</p>

  <p>růžovou mašli,</p>

  <p>aby mne tady</p>

  <p>panenky našly.</p>

  <p>&nbsp;</p>

  <p>Tu by mě vzali,</p>

  <p>na máry dali,</p>

  <p>moji rodiče</p>

  <p>ti by plakali.</p>

  <p>&nbsp;</p>

  <p>Po každé straně</p>

  <p>šest krásných panen,</p>

  <p>a šest mládenců</p>

  <p>neslo by mě ven.</p>

  <p>&nbsp;</p>

  <p>Neste mě, neste,</p>

  <p>do hrobu dejte</p>

  <p>a černou hlínou</p>

  <p>mě zasypejte.</p>

  <p>&nbsp;</p>

  <p>Na hrob postavte</p>

  <p>široký kámen,</p>

  <p>a tato slova</p>

  <p>napište na něm:</p>

  <p>&nbsp;</p>

  <p>„Leží, ach leží</p>

  <p>tu mladé tělo,</p>

  <p>kteréžto rádo</p>

  <p>děvčátka mělo.</p>

  <p>&nbsp;</p>

  <p>Hezké panenky,</p>

  <p>které tu jdete,</p>

  <p>za jeho duši</p>

  <p>se pomodlete!“</p>

  <p>Z Plzeňska. – Srov. Suš. 500; Kol. II, 299.</p>

  <p>&nbsp;</p>

  <p>(Nápěv 376.)</p>

  <p>Kdybych já věděla,</p>

  <p>že já zejtra umřu,</p>

  <p>dala bych si dělat</p>

  <p>javorovou truhlu;</p>

  <p>javorovou truhlu</p>

  <p>a lipové víko,</p>

  <p>aby toho bylo</p>

  <p>všem mládencům líto.</p>

  <p>&nbsp;</p>

  <p>Na vrch na to víko</p>

  <p>pěkné paví peří,</p>

  <p>aby každej věděl,</p>

  <p>kdo v té truhle leží:</p>

  <p>leží to v ní, leží</p>

  <p>jedno potěšení,</p>

  <p>kterému rovného</p>

  <p>na tom panství není.</p>

  <p>Z Hradecka.</p>

  <h3 id="heading_id_25">12.</h3>

  <h3 id="heading_id_26">Mé místo.</h3>

  <p>(Nápěv 605.)</p>

  <p>Starala´s se, matko má!</p>

  <p>kde mi pán Bůh místo dá:</p>

  <p>na Obděnském hřbitově</p>

  <p>je, matičko, místo mé!</p>

  <p>&nbsp;</p>

  <p>Na hřbitově za stěnou</p>

  <p>tam mi postel ustelou;</p>

  <p>místo peřin prachových</p>

  <p>dají třísek borových.</p>

  <p>&nbsp;</p>

  <p>Ti Obděnští zvoníci,</p>

  <p>to jsou slavní mužici:</p>

  <p>ti mne budou pěkně hrát,</p>

  <p>a já budu tvrdě spát.</p>

  <p>&nbsp;</p>

  <p>Kdyby hráli sto hodin,</p>

  <p>už se více nezbudím;</p>

  <p>kdyby hráli ještě víc,</p>

  <p>všecko není plátno nic!</p>

  <p>Z Berounska.</p>

  <p>&nbsp;</p>

  <p>(Nápěv 91)</p>

  <p>Starala se matka má,</p>

  <p>kde mně pán Bůh místo dá.</p>

  <p>&nbsp;</p>

  <p>Na Oujezdském hřbitově</p>

  <p>mám já lůžko hotové.</p>

  <p>&nbsp;</p>

  <p>Místo peřin prachových</p>

  <p>trochu třísek borových.</p>

  <p>&nbsp;</p>

  <p>Místo vrchní peřiny</p>

  <p>trochu písku a hlíny.</p>

  <p>&nbsp;</p>

  <p>Žáci budou zpívali</p>

  <p>a přátelé plakali.</p>

  <p>&nbsp;</p>

  <p>Zvony budou pěkně hrát</p>

  <p>a má hlava bude spát.</p>

  <p>&nbsp;</p>

  <p>Kdyby hrály sto hodin,</p>

  <p>já se smutný nezbudím.</p>

  <p>&nbsp;</p>

  <p>Kdyby hrály i dvě stě –</p>

  <p>už je duše na cestě.</p>

  <p>Z Hradecka. – Srov. Suš. 71, 776: Kol. I, 107; II, 33; Mein. 98.</p>

  <h3 id="heading_id_27">13.</h3>

  <h3 id="heading_id_28">Hřbitov.</h3>

  <p>(Nápěv 253.)</p>

  <p>Hřbitove, hřbitove,</p>

  <p>zahrado zelená!</p>

  <p>co do tebe sejou</p>

  <p>ty drahy semena.</p>

  <p>&nbsp;</p>

  <p>Pořád je tam sejou,</p>

  <p>a žádny nevzchází:</p>

  <p>snad že je zahradník</p>

  <p>hluboko zahází.</p>

  <p>&nbsp;</p>

  <p>Nasila jsem routy</p>

  <p>širokého listí:</p>

  <p>brzy-li můj milý,</p>

  <p>brzy-li se vyspí.</p>

  <p>&nbsp;</p>

  <p>Routa už odkvetla,</p>

  <p>vítr listí odnes:</p>

  <p>a můj nejmilejší</p>

  <p>nezbudil se podnes!</p>

  <p>Z Budějovicka. – Srov. Suš. 492.</p>

  <h3 id="heading_id_29">14.</h3>

  <h3 id="heading_id_30">Vzácný pohřeb.</h3>

  <p>(Nápěv 50.)</p>

  <p>Pane Bože všemohoucí!</p>

  <p>umřel sedlák v Holomouci.</p>

  <p>&nbsp;</p>

  <p>V Prostějově mu zvonili,</p>

  <p>do Brna ho pohřebili.</p>

  <p>&nbsp;</p>

  <p>V Kyjevě mu truhlu dáli,</p>

  <p>z Jihlavi přinesli máry.</p>

  <p>&nbsp;</p>

  <p>Příkrov z města Kojetína,</p>

  <p>hrobař přišel od Budína.</p>

  <p>&nbsp;</p>

  <p>Kněze vzali z Hustopeče</p>

  <p>a kantora od Proseče</p>

  <p>&nbsp;</p>

  <p>Ministranty od Třebíče,</p>

  <p>chlapce s křižem z Meziříče.</p>

  <p>&nbsp;</p>

  <p>Ti pak, kteří jsou ho nesli,</p>

  <p>byli rádi, že se sešli:</p>

  <p>&nbsp;</p>

  <p>Tři byli až od Krakova,</p>

  <p>čtvrtej ponocnej z Makova.</p>

  <p>Z Hradecka.</p>

  <h3 id="heading_id_31">15.</h3>

  <h3 id="heading_id_32">Věrná památka.</h3>

  <p>(Nápěv 676.)</p>

  <p>Mirotický kostelíčku,</p>

  <p>stojíš na pěkném vršičku:</p>

  <p>až tam budem odpočívat,</p>

  <p>budou o nás vrabci zpívat.</p>

  <p>Z Prachenska.</p>

  <h3 id="heading_id_33">Zvuky zvonův.</h3>

  <h4 id="heading_id_34">1.</h4>

  <p>Když umře bohatý, zvoní mu hrana všemi zvony:</p>

  <p>Pole, luka, dům!</p>

  <p>pole, luka, dům!</p>

  <p>Pakli chudý zemře, klinkají jedním:</p>

  <p>Nic neměl! nic neměl!</p>

  <p>nic neměl! nic neměl!</p>

  <p>Anebo:</p>

  <p>Chudák! žebrák!</p>

  <p>chudák! žebrák!</p>

  <h4 id="heading_id_35">2.</h4>

  <p>(Nápěv 428.)</p>

  <p>Naše zvony pěkně znějí,</p>

  <p>když ve svátek vyzvánějí:</p>

  <p>bim bam bim bam!</p>

  <p>Z Hradecka. – Canon.</p>

  <h4 id="heading_id_36">3.</h4>

  <p>Bombi – lombi – bom!</p>

  <p>proti Klatovóm!</p>

  <p>kdo to zvoní?</p>

  <p>Petr blázen</p>

  <p>za oltářem –</p>

  <p>bombi – lombi – bom!</p>

  <p>Z Klatovska.</p>

  <p>&nbsp;</p>
</body>
</html>
