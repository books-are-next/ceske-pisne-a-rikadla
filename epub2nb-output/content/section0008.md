---
contentType: prose
---

## Dětské hádanky.

### a) Podobenství.

#### 1.

Stojí, stojí dub,

a na tom dubě

dvanáct větví,

na každé větvi

po čtyřech hnízdách,

a v každém hnízdě

po sedmi vajíčkách.

(Rok, městce, neděle, dui.)

Též slov., rusín., rus. a lit.

#### 2.

Stojí, stojí chrám,

v tom chrámě sloup,

na sloupě dvanáct domů,

v každém domě třicet trámů

a dvě věci veskrz ustavičně chodí.

(Svět, rok, měsíc, den a noc.)

#### 3. 

Dvanácte panen

v jedné posteli,

a žádná na kraji.

(12 měsíců v roce. 

Sr. číslo 88.

#### 4. 

Stojí, stojí strom,

má tři sta a pětašedesát lístků,

dva a padesát kvítků,

a jen tři míšeňsky jabka.

(Rok: 365 dni, 52 neděl, 3 boží hody.)

#### 5.

Táta vysoký,

máma široká,

syn poký,

dcera hluboká.

(Čtyři živlové: vzduch, země, oheň, voda.)

Též mor.

#### 6.

Metu, metu –

nevymetu;

nesu, nesu –

nevynesu:

až čas přijde,

samo vyjde.

(Světlo slunečné.)

Též rus., ukr. a srb.

#### 7. 

Jelen moře přeskočí,

ani nohy nesmočí.

(Měsíc a noc.)

Též slov. a srb.

#### 8. 

Šlehal sedlák do valachů,

roztrh sobě pytel hrachu,

ztratil kozí syreček.

(Hvězdy a měsíc.)

Též rus. a ukr.

#### 9. 

Přisel k nám bílý kůň,

zalehl nám celý dvůr.

(Sníh.)

Též mor. a blh.

#### 10.

Kousá, kousá –

nemá zubů;

lítá, lítá –

nemá křídel.

(Sníh.)

Též slov.

#### 11.

Sletěl ptáček bezperák

na náš stromek bezlisták,

přišlo na něj bezzubátko

sežralo to bezperátko.

(Sníh a slunce.)

Též lit.

#### 12.

Přišel k nám bílý vůl,

vypil vody plný důl.

(Mráz.)

Též rusín.

#### 13. 

Co roste kořenem zhůru?

(Střechýl n. rampouch.)

Též lit

#### 14. 

Běhá to okolo chalupy,

dělá to cupity, cupity!

(Déšť z okapu.)

#### 15. 

Tatík se rodí,

syn už běhá po střeše.

(Oheň, kouř.)

Též mor., slov., srb., rusín., blh. a lit.

#### 16. 

Panna sedí v kvítí,

celá jen se svítí;

dáš-li panně polena,

vyžene ven jelena.

(Oheň v kamnech.)

#### 17. 

Panna bledá;

ve dne nedá,

v noci ráčí,

pokud stačí.

(Svíčka.)

Též mor. a slov.

#### 18.

Za krejcar je toho plný pokoj.

(Světlo od svíčky.)

Též srb.

#### 19.

Jedno praví:

kýž je den!

drahé praví:

kýž je noc!

třetí praví:

ať je den nebo noc,

já mám vždycky tíže moc.

(Svíčka, dvéře, hodiny.)

Též rusín. a srb.

#### 20.

Čtyry rohy,

žádné nohy;

chodí to,

stojí to.

(Dvéře.)

Též mor.

#### 21.

Dvě stojí,

dvě leží,

jedno chodí,

když to vodí.

(Dvéře.)

Též rus.

#### 22. 

V Praze tesaři sekají,

za brána třísky lítají.

Také:

Ve vsi tešou,

do lesa třísky lítají.

(Ve vsi zvoní, a v lese to slyšeti.)

Též rus., rusín. a lit.

#### 23. 

Sedí, sedí na střeše,

kouří tabák, nekřeše,

a přec mu hoří.

(Komín)

Též

#### 24.

Lezu, lezu

po železu –

na masitej kopec,

na dřevěnej klopec.

(Osedlaný kůň.)

Též rusín. a rtu.

#### 25.

Když jsem byl mlád,

čtyřmi jsem vlád,

hory doly jsem převracel,

po smrti jsem k tanci šel.

(Vůl.)

Též lit.

#### 26.

Jde červenej žváč,

má dva roháče,

čtyry cupitáče,

sedmej omytáč.

Také:

Dva oštochance,

čtyry okopance,

pátej ometač.

(Vůl neb kráva)

Též mor., rus. a rusín.

#### 27.

Masná hůra

dřevěná důla:

s hůry do důly

čtyři střílejí.

(Vemeno a dojačka.)

Též mor. a ukr.

#### 28. 

Dvanáct červenek

jedno vejce sneslo.

(Sýr.)

Též srb.

#### 29. 

Visí, visi visatec,

pod ním stojí chlupatec;

až visatec upadne,

chlupatec ho popadne.

(Žalud a vepř.

Též mor. a rusín.

#### 30.

Visí visatec,

kouká chlupatec:

kdyby visatec upad,

žeby on ho popad.

(Slanina a kocour.)

Též slov. a rusín.

#### 31.

Tázala se hryzka,

je-li chňapka doma?

(Myš a kočka.)

Též rusín.

#### 32.

Čtyři stelou

a dva svití,

jeden si lehne.

(Pes když lehá.)

Též srb.

#### 33. 

Stojí, stojí žebrák,

má záplatu na záplatě,

ani švu mu neznát.

(Hus neb jiný plák.)

Též mor., slov. a lit.

#### 34. 

Chodí v koruně – král není,

nosí ostruhy – rytíř není,

má šavli – husar není,

k ránu budívá – ponocný není.

(Kohout.)

Též ros.

#### 35. 

Jede, jede lovec,

má červený konec:

kam ten konec strčí,

všudy voda crčí.

(Kačer.)

#### 36. 

Jede sedlák do lesa,

voj má z lesa;

a když jede z lesa,

voj má do lesa.

(Straka letíc.)

#### 37. 

Černá jako uhel,

bílá jako sníh,

zelená jako tráva,

hosti přivolává.

(Straka.)

Též slov., rusín. a rus.

#### 38. 

Stojí v rose jako panna:

bílý jako sníh,

zelený jako dětel,

černý jako uhel.

(Strakoput.)

#### 39. 

Korunu na hlavě,

andělský šal,

zlodějský krok,

ďábelský křik.

(Páv.)

Též srb.

#### 40.

Nenarodilo se to,

nevylíhlo se to,

a přec je to živo?

(Kapoun, vůl, valach.)

#### 41. 

Je soudeček bez obrouček,

je v něm dvojí víno,

a přece se nesmíchá.

(Vejce.)

Též mor., slov., srb., rus., blb. a lit.

#### 42. 

Bílé to vyhodíš,

a když to spadne,

je to žluté.

(Vejce.)

Též

#### 43.

Roztloukla se nám bečička,

žádný bednář jí nespraví.

(Vejce.)

Též mor.

#### 44.

Přišli páni

bez pozvání,

vzali z domu hospodáře

a dům vyběh oknem ven.

(Rybáři, ryba, voda, síť.)

Též rusín. a lit.

#### 45. 

Černý do koupele,

červený z koupele.

(Rak)

Též rus. a lit.

#### 46. 

Čtyry rohy,

žádné nohy,

chaloupkou to pohne.

(Plž.)

Též mor.

#### 47.

Přišel k nám host

co v lese zrost:

„Kohouta na mne nepouštějte,

psa se nebojím.“

(Mravenec.)

Též lit.

#### 48. 

Černé zvíře červeně píše,

velkou kládou pohne.

(Blecha.)

Též mor., rusín, a srb.

#### 49. 

Černá je, nečerní,

bez barvy červení;

nežere, přec skáče,

štípne až do pláče;

není žádné ptáče,

přece si vyletí:

hádejte, mé děti,

co je to?

(Blecha.)

#### 50. 

Vysoké jako les,

husté jako les

a není toho vidět.

(Stromová duše.)

Též rus.

#### 51. 

Ráno obírej mě,

večír očesej mě,

jen mne neuraz –

dám ti za rok zas.

(Ovocný strom i jara a na podzim.)

#### 52.

Roste dříví, nehodí se k staveni;

kvete kvítek, nehodí se k voněni;

lítá ptáče, nehodí se k snědení:

bez těch tří věcí nemůže kněz sloužili mši svatou.

(Vinný keř, pšeničný květ, včela.)

#### 53.

Přišel jeden,

ten byl s medem;

přišel druhéj,

ten byl tuhej;

přišel třetí,

válel děti;

přišel čtvrtej,

ten byl scvrklej;

přišel pátej,

ten byl krátkej;

přišel šestej,

ten byl hezkej.

(Chléb: 1 zaděláváni; 2 umísení, 3 děláni bochníků, 4 hotový bochník, 5 skynutý když se do pecí sází, 6 upečený bochník.)

#### 54. 

Zelená jsem, tráva nejsem;

pleš mám, kněz nejsem;

žlutá jsem, vosk nejsem;

ocas mám, pes nejsem.

(Mrkev.)

Též mor. a slov.

#### 55. 

Zelená jsem, tráva nejsem;

žlutá jsem, vosk nejsem;

tvrdá jsem, kost nejsem;

sladká jsem, med nejsem.

(Mrkev.)

Též rusín. a srb.

#### 56. 

Sedí panna v komoře

a má vlasy na dvoře.

(Řepa.)

Též mor., slov., rusín. a srb.

#### 57. 

Sedí panna na hrádkách

o devíti kabátkách,

přec je jí zima.

(Cibule.)

Též mor., slov., a ros.

#### 58. 

Štípa – pazouru nemám,

bolesti žádné nedělám,

a přece každý slzí,

kdo mě mrtvého béře.

(Křen.)

#### 59. 

Leze badrmudr přes hadrmudr

po plotě a přes plot.

(Tykev neb dýně.)

Též lit.

#### 60. 

Matka v zemi odpočívá,

tatík do nebe se dívá,

syn po světě lidi bláznívá.

(Chmel)

#### 61.

Leží, leží u plotu,

přikrývá si nahotu,

ráda by soli.

(Okurka.)

Též rusín.

#### 62. 

Sedí panna na pařízku,

drží pejska na řetízku.

(Jahoda.)

#### 63. 

Stojí, stojí hůlka,

na tej hůlce kulka,

a v tej kulce

na tisíce.

(Makovice.)

Též mor.

#### 64.

Plná škola děti

a nemají kudy ven.

(Makovice.)

Též slav. a ros.

#### 65.

Je chlíveček bez dvíreček,

je v něm víc než sto oveček.

(Makovice.)

Též ukr.

#### 66. 

Sedí, sedí Charvátek,

má červený kabátek,

a na hlavě strup,

plné břicho krup.

(Šípek.)

#### 67. 

Šel sedlák do lesa

okolo kolesa,

uříz tam polínko

jak vrabčí kolínko,

měl z něho dva stoky,

vantroky,

lavici, polici

a babě čepici.

(Žalud. Tkalcovský stav.)

Též lit.

#### 68.

Kdo toho nevidí, zvedne to;

kdo to vidi, nechá toho ležet.

(Červivý ořech.)

#### 69.

Dřevo bylo, list mělo, nosí duši i tělo.

(Dřevák. Kolíbka.)

Též rusín.

#### 70. 

Když živo bylo,

živé živilo,

a když umřelo,

živé nosí.

(Bota.)

Též slav.

#### 71. 

Skroucený, svázaný,

přec o svatbě skáče. 

(Věnec.)

Též rus. a ukr.

#### 72.

V lese narozeno,

skopcem potaženo,

koněm hovoří.

(Housle.)

Též slov. a srb.

#### 73.

Řež valachem berana,

bodem skákat do rána.

(Smyčec a struny.)

#### 74.

Zabili ho,

odřeli ho:

teď chodí a zpívá.

(Dudy.)

Též slav.

#### 75.

Je jen jako jabko,

a pár koní ho

z jámy nevytáhne.

(Klubko.)

Též slav. a lit.

#### 76.

Jiné šatí

a sama je nahá.

(Jehla.)

Též slav. a rus.

#### 77.

Železné pláče,

lněný ocásek.

(Jehla, niť.)

Též mor., ukr. a lit.

#### 78. 

Přišel pán z Železnice,

poďubaly ho neštovice.

(Náprstek.)

#### 79. 

Dřevěný kopec,

železný háj.

(Vochle.)

Též rusín.

#### 80.

V noci jako provaz,

ve dne jako řebřík. 

(Tkanice na šněrovačce.)

#### 81.

Leze, leze

po železe,

nedá pokoj,

až doleze.

(Klíč.)

Též slov.

#### 82.

Mnoho děr,

a není kudy vylézt.

(Řešeto.)

Též rus.

#### 83.

Chodí hajný okolo lesa

a nikdy do něho nevejde.

(Bednář okolo sudu.)

#### 84.

Když to necháš, mlčí to,

když to béřeš, křičí to.

(Řetěs.)

Též

#### 85.

Leze had do díry,

táhne za sebou čtyry klíny;

hák, klika, oklika,

čtyry díry, dvě oka.

(Pluh: 4 klíny = 2 tíhle a 2 desky; hák = polykač; 4 díry v hřídeli; 2 oka= holečka.)

#### 86. 

Čtyři pacholíci se honí,

a žádný žádného nedohoní.

Také:

Běží, běží čtyry panny,

žádná žádné nedohání.

(Kola vozová.)

Též mor., slov., srb, slav., rosin., ras. a blh.

#### 87. 

Sedm je málo,

pět je mnoho,

a jednoho dost.

(7 kol ke dvěma vozům, 5 kol k jednomu vozu, a jedno kolo k trakaři.)

#### 88. 

Dvanáct panen

v jedné posteli,

a žádná na kraji.

(Kolo o 12 paprslcích.)

Též srb.

#### 89. 

Čtyry nožky,

dva trnožky;

v zimě běží,

v letě leží.

(Sáně.)

#### 90. 

Táta železnej,

máma dřevěná,

děti slaměný.

(Kosíř, řezací stolice, řezanka.)

Též mor.

#### 91.

Běžela lvice

od Kamenice:

kam pohledla,

tráva zbledla.

(Kosa.)

Též okr.

#### 92.

Jen jedna řada zubů,

a přece tuze kousá.

(Píla)

#### 93. 

Shrbený mužík

běhá po poli;

nepřijde domů,

až je oholí.

(Srp.)

Též rus., ukr. a srb.

#### 94. 

Je panna, není muž,

má hubu jako nůž,

na hlavě čepení –

přec nevěsta není;

bez nohou, bez šatů,

zubí se na patu;

když z lesa chodívá,

do něho hledívá.

(Sekyra.)

Též mor., rusín., srb., slav. a lit.

#### 95. 

Běhá po světnici,

líhá pod lavicí.

(Pometlo.)

Též mor., slov. a rusín.

#### 96. 

Přišel k nám host,

co v lese zrost;

zatočil se po světnici,

praštil sebou pod lavici.

(Chvoste.)

#### 97. 

Roztrhaná plachta

po poli cachtá;

nač se vrhne,

všecko roztrhne.

(Brány.)

Též mor.

#### 98.

Kmotra kmotře šepce:

Půjč mi kmotra hřebce!

Ona jí ho půjčila,

ta si na něj skočila.

(Stoupa na kroupy.)

#### 99.

Pán s pani hovoří,

p komoro nezboří.

(Másnice.)

#### 100.

Čtyry rohy,

čtyry nohy,

hlava žádná.

(Stůl.)

#### 101.

Ze země pošel,

krmil, napájel;

a když umřel,

ani ho nepochovali.

(Hrnec.)

Též rusín., srb. a rus.

#### 102.

Pán s paní šepce,

dělají čepce.

(Kaše z mlíka a i krupice u varu.)

#### 103.

Čtyry rohy,

žádné nohy,

jenom břicho veliké.

(Peřina.)

#### 104.

Jde se koupat

a nechá břicha doma.

(Peřina.)

Též slov. a lit

#### 105.

O jedné nožičce

po stole, židličce

hopsa si vyskočí,

vesele se točí;

nevejská, nezpívá,

jenom si brunčívá.

(Čamrda.)

#### 106.

Malý domeček,

plný koleček.

(Hodinky.)

#### 107. 

Není ani na zemi, ani na nebi,

a má přece jednou za rok svátek.

(Zvon u veliký pátek.)

#### 108. 

Celá chalupa vyhoří,

a přece se nezboří.

(Dýmka.)

Též srb.

#### 109.

Jde z domu, zpívá;

jde domů, pláče.

(Čbán.)

Též slav.

#### 110. 

Vyšlo z masa, je jako kost,

natropilo zlého dost,

a přec ničím není vinno.

(Péro.)

Též srb.

#### 111. 

Bíly políčko,

černý rolíčko

husou orany.

(Písmo na papíře.)

Též rusín., srb. a blh.

#### 112.

Vaří se to,

peče se to,

smaží se to –

nejí se to.

(Špejl na jitrnici.)

Též mor.

#### 113.

Co chodí po hlavě do kostela?

(Cvočky v botě.)

#### 114.

Co chodí po příč do kostela?

(Dítě ke křtu.)

#### 115.

Znám já les,

jsou v něm srnky kdes,

pod lesem jsou střely,

pod střelama smrky,

pod smrkama jedle,

pod jedlema berle,

pod berlema truhly, ‚

pod truhlárna kleky,

pod klekama fleky:

nechceš-li věřili,

přijď se podívali,

uhlídáš to ještě dnes.

(Lidské tělo.)

Též slov., rusín., srb. a lit.

#### 116. 

Dvanáct šťastných,

třicet silných,

padesát moudrých,

sto nemoudrých.

(Léta člověčí.)

Též rusín.

#### 117. 

Dvě kavky podlé sebe sedí,

a jedna druhou nevidí.

(Oči.)

Též slov., srb., rus., blh. a lit.

#### 118. 

Okolo prorubu

hejno bílých holubů.

(Zuby v ústech.)

Též srb., ukr. a rus.

#### 119.

Maličký sklípek,

v něm dva řady slípek a červený kohoutek.

(Ústa, zuby, jazyk.)

Též mor. a lit.

#### 120.

Mlátí, mlátí, nikdy neobrátí.

(Tlačíc.)

#### 121.

Pán Bůh toho nikdy neviděl,

císař málo kdy,

a sedlák to vídá každý den.

(Sobě rovného.)

Též mor.

### b) Žert a dvojsmysl.

#### 122.

Kteří lidé bývají nejveselejší

na světě?

(Hudci a zpěváci; neb i při pohřbu, když všecko pláče, hudou a zpívají.)

#### 123.

Kteří lidé jsou nejsmělejší?

(Lazebníci, neb i císaře za nos berou.)

#### 124.

Kteří lidé by rádi

jedním okem viděli?

(Slepí)

#### 125.

Které slovo je nejmocnější?

(„Ou!“ neb vůz i s nákladem zastaví.)

#### 126. 

Co se nejí od krajíce chleba?

(Co se ještě v ruce drží.)

#### 127. 

Co na střeše neshnije?

(Díra.)

#### 128.

Když tomu přidáš,

je to menší;

když od toho vezmeš,

je to větší?

(Díra.)

#### 129. 

Která díra nedá se ve stavení zadělati?

(Kudy mrtvé vynášejí.)

#### 130. 

Které písmě je v abecedě nejposlednější!

(ě.)

#### 131.

Co má Lukáš napřed,

má vlk u prostřed

a Lízal zadu i napřed.

(l.)

#### 132.

Kde prodává se draho voda?

(V hospodách.)

#### 133. 

Kdy je nejvíce dírek do nebe?

(Po žních na strništi)

Též lit.

#### 134. 

Kdy zajíce holívají zuby?

(Kdys ho pes popadne.)

#### 135. 

Kdy bývá kůň nejtěžší?

(Když někomu šlápne na nohu.)

#### 136.

Za půl roku

kolik udělá vrabec kroků?

(Ani jednoho; neb skáče)

Též slov.

#### 137. 

Na stromě sedělo kopa ptáků;

myslivec jednoho zastřelil,

kolik jich tam zůstalo?

(Žádný; neb ostatní uletěli)

#### 138. 

Proč zamhouří kohout oči,

když kokrhá?

(Aby slepice viděly, že to umí s paměti.)

#### 139.

Jakého psa zajíc více se

bojí, bílého nebo černého?

(Bílého; neb myslí, že se naň svlékl.)

#### 140.

Kdy utíká pes od kostela?

(Na květnou neděli, když se kočičky světí; neb myslí, že bude bit.)

#### 141. 

Jak hluboko do lesa

běhává zajíc?

(Do polovice; potom zas běží z lesa.)

#### 142. 

Na kterou stranu lehne zajíc,

když ho myslivec zastřelí?

(Na chlupatou)

#### 143. 

Mám otce i matku, a přec nejsem jich syn.

(Dcera)

#### 144. 

Které zvíře je vlku nejpodobnější?

(Vlčice)

#### 145. 

Jakých ryb je nejvíce v rybníce?

(Mokrých.)

#### 146. 

Jakých stromů je v lese nejvíce?

(Kulatých)

#### 147. 

Má to hlavu jako kočka,

má to nohy jako kočka,

má to ocas jako kočka,

mňouká to jako kočka,

a není to kočka?

(Kocour)

Též lit.

#### 148.

Jaký rozdíl mezi strakou samcem

a strakou samici?

(Samec je bílý a černý a samice je černá a bílá.)

#### 149.

Jak je venku?

(Daleko, vysoko)

#### 150. 

Po čem teče ve mlýně voda na kolo?

(Po troskách.)

#### 151. 

Po čem padá sníh?

(Po kouskách.)

#### 152.

Kopa ptáků po šestáku: po čem jeden?

(Je den – po noci.)

#### 153. 

Kdy sedlák nejčerstvěji drndává?

(Drn dává – když se má k dešti, na děravou střechu.)

#### 154. 

Všechno pán Bůh stvořil;

bez čeho se narodil?

(Bez z čeho? – ze země.)

#### 155. 

Proč pan farář koňům vykydal?

(Viky dal – proto že neměl ovsa.)

#### 156. 

Proč husa nežere, když někdo ji uhlídá?

(Když ji uhlí dá)

### c) Z počtářství.

#### 157. 

Páslo děvčátko husy. Šel tudy pán a řekl: „Mnoho-li máš, panenko, těch husí? není-li jich kopa?“ – „Ba není,“ odpovědělo dévče; „kdybych jich měla mít kopu, musilo by jich být ještě jednou tolik, polovic tolik, čtvrt tolik, tři a dvě.“ – Kolik bylo těch husí?

(Dvacet.)

#### 158. 

Dva pásli ovce. Ten jeden řekl: „Ty, dej mi jedna ovci, a pak jich budu mít tolik co ty.“ – A drahý odpověděl: „Ne tak: dej ty mi jednu, a pak jich budu mít dvakrát tolik co ty.“ – Kolik měl každý jich ovec?

(Jeden pět a druhý sedm.)

#### 159. 

Šel bratr se sestrou a muž se ženou. Přišli k jabloni, na ni byly čtyry jablka. Každý si utrhl po jednom a přece tam ještě jedno zůstalo. Kterak to mohlo být?

(Bratrova sestra byla zároveň ženou toho muže)

Též slov.

#### 160. 

Tři chlapci šli do lesa i našli ptačí hnízdo, bylo v něm 9 vajíček. „Rozdělme se o ně,“ řekl jeden. – „„Rozdělme.““

„– Každý si vzal po třech, a přece tři vajíčka ještě v hnízdě zůstaly.

(Ten jeden si vzal tři vajíčka i s hnízdem.)

#### 161. 

Šel jeden cestou, vedl po jedné straně vlka, po druhé straně koza, a nesl si také zelí. Přišel k řece, kde nebylo žádného mostu ani lávky, než jen malá lodička u břehu, tak malá, že více do ní s sebou vzíti nemohl nežli jedno. Kterak udělal, aby nezůstal ani vlk s kozou, ani koza se zelím pohromadě – sic by jedno druhé bylo sežralo? (Nejprve převezl kozu, potom převezl vlka a kozu vzal s sebou nazpět, pak převezl zeli, a konečně dojel si zase pro kozu.)
