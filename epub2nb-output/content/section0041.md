---
contentType: poetry
---

<section>

## Cesta s kostela.

### 47.

### Rozmyšlení.

(Nápěv 546, 547.)

Pověz ty mně, hvězdičko má, 1)

jsi-li jasná, nebo tmavá?

</section>

<section>

Jsi-li tmavá, vyjasni se:

má panenko, rozmysli se.

</section>

<section>

„Já jsem se už rozmyslila,

otce, matku opustila.

</section>

<section>

Otce, matku i přátele,

zvolila si jenom tebe.

</section>

<section>

A ne na rok, na dvě léta:

ale do skonání světa.

</section>

<section>

Do skonání mého, tvého,

nepohlednout na žádného.

</section>

<section>

Nepohlednout, nezasmát se,

jenom k tobě míti srdce!“

Z Berounska – Srov. Čel. II, 25: Suš. 310: Kol. I, 225; II, 332; Vójc. I, 64.

1) Proč, kalino, v struze stojíš?

snad se tuze sucha bojíš?

</section>

<section>

Stoj, kalino! neboj ty se:

má panenko, rozmysli se atd.

### 48.

### Nevolná přisahá.

(Nápěv 407, 408.)

Cos má milá,

cos myslila,

žes při oltáři

před božskou tváří

přísahala?

</section>

<section>

„Nechtěla jsem,

musela jsem;

a když jsem klekla,

„slibuju“ řekla,

plakala jsem!“

Z Berounska.

### 49.

### Pozdní bych.

Co jsem smutná myslila

před panem farářem,

že jsem ruko podala

před velkým oltářem:

co jsem chtěla, už to mám,

už se tomu neschovám,

přesmutná děvečka!

Z Prachenska.

</section>

<section>

Cos, Andulko, myslila

před velkým oltářem,

že jsi ruku podala

před panem farářem?

</section>

<section>

Hleď, Andulko, hleď, hleď,

své srdéčko nepleť:

co jsi chtěla, už to máš,

už se tomu neschováš!

</section>

<section>

Kdybysi se schovala,

on tě bude hledat,

s když psk tě dostane,

tu se bude hněvat.

</section>

<section>

Hleď, Andulko, hleď, hleď,

své srdéčko neplet:

co jsi chtěla, už to máš,

už se tomu neschováš!

Z Prachenska.

### 50.

### Nemoc a lék.

(Nápěv 986.)

Ach ouvej, ouvej!

hlavička bolí:

pojď sem, můj holečku,

a zavaž mi ji.

</section>

<section>

Hlavičku váže,

ruce mu klesly:

co jsi, můj holečku,

co’s tak uleklý?

</section>

<section>

„Já jsem se nelek‘,

ale jsem se bál,

že mně má panenka

v rukou umírá.“

</section>

<section>

Já neumírám,

ale se trápím:

pro tebe, holečku,

svou krásu tratím.

</section>

<section>

„A když ji tratíš

pro mě samého,

chci já tě milovat

do dne soudného.“

</section>

<section>

Do dne soudného,

až do své smrti chci ti,

můj holečku,

upřímná býti.

Z Budějovicka.

### 51.

### Otava.

(Nápěv 98.)

Čtyry krávy, málo trávy,

po málu jim dejte;

čtyry koně, dva pacholci,

honem zapřahejte:

pojedeme pro votavu,

na zelenou louku;

budeme tam milovati

černookou holku.

Z Berounska.

### 52.

### Soudové boží.

(Nápěv 98) 

Ti slavní a moudří

soudové boží ‚

jsou našeho štěstí

nejvetší zboží:

soudili, snoubili

tebe nevěstu;

měla jsi do stavu

dost těžkou cestu.

</section>

<section>

Ty jsi se spolehla

na své růžičky:

nyní tě obejmou

drobné včeličky!

ani tvá matička

ti neubráni,

musíš vzít čepeček

a býti paní.

</section>

<section>

Ještě se s panenským

věnečkem potěš;

však za něj brzičko

čepeček vezmeš:

tvůj ženich souzený

dal jej prinesti,

vinšuje ti k němu

zdraví a štěstí.

Z Berounska.

### 53.

### Manželům.

(Nápěv 541.)

Vy manželé hezky!

dej vám páu Bůh štěstí:

aby se vás nechytily

nikdy žádny stesky.

</section>

<section>

Vy manželé mladí!

mějte se vždy rádi:

chcete-li bejt spolu šťastni,

varujte se vády.

</section>

<section>

Varujte se vády,

mějte se vždy rádi:

když se někdy pohádáte,

ať to neví žádný!

Z Chrudimska.

### 54.

### Před hospodou.

(Nápěv 469.)

Ta Strážská hospoda stavěná

z javorovýho dřeva:

proč pak tám, mládenci, chodíte,

když vás tám není třeba?

</section>

<section>

„Kdyby nás tu třeba nebylo,

my bysme sem nepřišli:

jsú prý tu tak hezky děvčátka,

my jsme si pro ně přišli.“

Z Domažlicka.

</section>

<section>

Z oddavek ubírají se všickni obyčejně do hospody, kdež tancem a zpěvem se baví, dokud jich nepovolají do příbytku nevěstina k obědu, což teprve k večeru bývá.

### Oběd u nevěsty.

Při obědě sedí nevěsta za hlavním stolem, jenž proto slově „stůl nevěstin“, na předním místě, totiž v koutě nejzáze ode dveří, podlé ní ženich, s druhé strany starosvatbí a , dále družičky. U stolu nevěstina sedí také všickni vzácnější hosti. Z rozkrájeného chleba dostane nevěsta skrojek, aby nebyla žádostivá chleba.

Když řečník první jídlo přinese, zastaví se maličko ve dveřích a řekne:

</section>

<section>

Různo, různo, chaso!

rozstupte se:

lavice k stěnám,

mužové k ženám

a voráč k kobylám,

nádvorníci k stodolám,

děvečky k kravám –

ať já mohu přistoupili

k těmto ctným a šlechetným pannám.

Muzikanti tuš!

</section>

<section>

A postaviv jídlo na stul, počne mluviti takto:

„Slovutní, vzácné poctivosti páni, mnoho vážené paní, ctní a šlechetní panicové a panny! pan otec s paní mateří, pan ženich s pannou nevěstou laskavě a přátelsky vás vítají z chrámu Páně do příbytku tohoto, přitom co nejuctivěji děkujíce za tu lásku jim dnešního dne prokázanou, že jste se za ně nestyděli a tento dnešní manželský sňatek i přátelský oběd svými vzácnými osobami ozdobili; za kteroužto lásku chtějí se zase vším dobrým, a zvláště v podobném spůsobu odsloužiti. A poněvadž je pán linii dnešního dne, mimo jiné dary Ducha svatého, obzvláště také darem síly obdařiti ráčil, kterýžto dar ve spůsobu některých pokrmů a nápojů námi dožádanými služebníky pred vaše vzácné osoby nyní bude postaven; protož vás uctivě žádají, abyste jeho v bázní boží s chutí a veselostí požívali. Dříve však, než se to stane, slušná a chvalitebná věc jest, abychom pánu Bohu čest a chválu vzdali a jeho za požehnání těch pokrmů a nápojů kratičkou modlitbou i písní srdečuě požádali.“

### Modlitba.

„Oči všechněch tvorů v tebe doufají, Pane! a ty jim dáváš pokrm v čas příhodný. Otvíráš ruku svou, a naplňuješ každý živočich požehnáním.

(Otče náš a Zdrávas.)

Pane Bože, otče náš nebeský! požehnej nás i těchto darů, kteréž z tvé štědrosti přijímati budeme: skrze Ježíše Krista, pána a spasitele našeho. Stolu nebeského račiž nás účastné učiniti, králi věčné slávy! Amen.“

Potom se řečník obrátí zas k hostům, řka:

Vysoce váženi páni hostil oznamuju vám s uctivostí, abyste při této veselosti v své nějaké potřebnosti na mě se vždy domluvili – jen nikdy neuhodili 1 chcit já všecko obstarati a vám ochotné podati. I také mládenci moji všem na službu pilně stojí, obzvláště pannám družičkám, červeným, bílým růžičkám. Kdo chce mít nějakou službu, jen ať zavolá na družbu!

Hostina svatební trvá někdy až do pozdní noci. Nejobyčejnější jídla při ní bývají tato: polívka hovězí s kroupami, kaše pšenná neb jahelná s medem nebo s perníkem a s rozinkami, hovězí maso s křenem ve smetaně vařeným, hrách s perníkem, podsvinče nadité jablky, skopové s turínem, vepřové se zelím, slepice s nudlemi a s rozinkami, pečené te-lecí a skopová, vepřovina s nakyslou omáčkou a s rozinkami, pečené husy a kachny, potom koláče a naposled buchta neb homole. Při každém jídle, které družba nese na stůl, propoví něco k smíchu; nesa maso, řekne ku př. takto:

</section>

<section>

Různo, různo, různo, chaso!

já nesu hovězí maso,

a k tomu vomanovej křen,

abyste si vomáčeli, pokud máte v čem.

### Řeč družbova pro obveselení nevěsty.

Panny družičky! buďte vesely

a neseďte zde tak nesměly,

obveselujte jedna druhou,

a zvláště pannu nevěstu mezi sebou,

ať nepláče a nekvílí,

ale je veselá každou chvíli;

svého pak panenství aby neželela,

neb tobo sama svou vůlí chtěla:

však časem pan ženich laskavý

všecko nejlépe napraví!

Pro obveselení družiček.

Proč pak vy, panny družičky, tak smutně sedíte,

že ani k žádnému nepromluvíte?

snad některá, jak se zdáte,

po svém nejmilejším zármutek máte?

I vzkazuje vám službu svou povolnou,

ten kdo k vám má lásku hojnou –

však vy ho znáti budete,

neb už se po straně smějete!

Protož vám každý ze srdce přeje,

ať se každé z vás takto děje:

aby seděla v křisťálové světnici 1)

na krásné mramorové lavici,

majíc před sebou marcipánovej stoleček

a na něm cukrovej věneček,

vedle stříbrnou mističku

a na ní zlatou rybičku –

k tomu dukátů skleničku!

Vímť, žebych i já také

dostal vejslužky nějaké!

1) Aneb:

ať sedíte u mramorového stolečku,

a na tom stolečku

na každém rožečku

ať máte pečenou rybičku

a k tomu vína skleničku:

až to všecko sníte a vypijete,

vím, že se na mě zasmějete!

### Pro obveselení všech hostů.

Slovútní, vážení páni,

paní, panicové a panny!

ať se líbí těch darů božích požívati

a jeden druhého obveselovati.

Přitom si připíjejte ó polovičku

anebo plnou skleničku;

a když pak prázdnou míti budete,

ať jen vždy na mě vzpomenete:

já vám to chci napravili,

před vás plnou postaviti.

</section>

<section>

Ještě to máme dvanáct uherských volů,

pro ty pošleme šest vozů spolu,

a do Prahy pro řezníky,

aby je rozsekali na špalíky;

bode zase pečen dosti,

najíme se do sytosti.

Panímáma připovidá,

že nás zas ráda uhlídá,

abychme jen všichni přišli

zejtra, že již na to myslí,

jak by nás mohla uctili,

a každému k službám býti:

chce předložit patnáct mis,

na pěti málo, a na druhých nic;

obzvláště pro panny družičky

chystá šnekové nožičky

a vomanovej křen –

prosím, páni hosti milí!

abyste mi odpustili,

jest-li že jsem pochybil v čem!

Mezi obědem, v prázdných chvilkách, zpívají družičky:

### 55.

### Příčína veselosti.

(Nápěv 360.)

Hrajte, muzikanti!

ať se chvíle krátí,

neb se mé panenství

více nenavrátí!

Z Plzenska.

### 56.

### Rozjímaní nevěstino.

(Nápěv 376.)

U oltáře klekla,

sobě rozjímala,

když svému ženichu

ruku podávala:

nemůž‘ jinak býti,

musím si ho vzíli,

do své plné smrti

musím jeho býti.

</section>

<section>

Aj, vy muzikanti!

hrajte mi vesele,

dokud mám věneček

ještě na svem čele:

až já odtud pudu,

což truchlivá budu!

kterak já lu na vás

smutná zapomenu!

</section>

<section>

Má matička milá

okolo mne chodí,

ani to slovíčko

ke mně nepromluví:

má zlatá matičko!

promluvte slovíčko;

brzo mne ztratíte,

jako strom jablíčko!

</section>

<section>

Což tak, vy družičky!

tiše tu sedíte

a smutně očičky

k té zemi klopíte?

nejstarší družičko!

promluvte slovíčko;

brzo mne ztratíte

co z klásku zrníčko!

</section>

<section>

Už mně budou vínek,

vlasy rozplítati,

bílou pavučinku

na hlavu dávali:

nemůž‘ jinak býti,

musím odejíti,

do své plné smrti

musím hlavu kryti!

Z Prachenska. – Srov. Suš. 480.

### 57.

### Svoji nemluvní.

Pře-můj milej tatíček

za stolečkem sedí,

to nejmenší slovíčko

ke mně nepromluví:

och táto, tatíčku!

promluvte slovíčko;

máte mě vodtud ztratit

jako strom jablíčko.

</section>

<section>

Pře-má milá matička

za stolečkem sedí,

to nejmenší slovíčko

ke mně nepromluví:

och mámo, mamičko!

promluvte slovíčko;

máte mé vodtad ztratit

jako strom jablíčko.

</section>

<section>

Pře-můj milej bratříček

za stolečkem sedí,

to nejmenší slovíčko

ke mně nepromluví:

och bratře, bratříčku!

promluv jen slovíčko;

máš brzy na mně ztratit

z prstenu vočíčko.

</section>

<section>

Pře-má milá sestřička

za stolečkem sedí,

to nejmenší slovíčko

ke mně nepromluví:

och sestro, sestřičko!

promluv jen slovíčko:

máš brzy na mně ztratit

z prstenu vočíčko.

</section>

<section>

Pře-můj milej ženíšek

za stolečkem sedí,

to nejmenší slovíčko

ke mně nepromluví:

och promluv, ženíšku!

promluv jen slovíčko:

máš ty mě k sobě přimnout

za ženu brzičko.

</section>

<section>

Pře-mý mily muziky!

hrajte mi z veselá,

pokud eště s matičkou

já sedím u stola:

až já vodtnd pudu,

víc sedít nebudu,

svejch milejch a hupřímnejch

na věky pozbudu!

Z Domažlicka.

</section>
