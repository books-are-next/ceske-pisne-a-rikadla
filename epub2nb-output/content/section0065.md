---
contentType: poetry
---

<section>

## b) Náboženské.

### 48.

### První hřích a pokuta.

(Napěv 621.)

Šel jest pán Bůh, šel do ráje,

Adam za ním, poklekaje.

</section>

<section>

Když do prosíred přicházeli,

pravil pán Bůh k Adamovi:

</section>

<section>

„Se všech stromů požívejte,

s jednoho jen zanechejte,

</section>

<section>

Který stojí prostřed ráje,

modrým kvítkem prokvétaje.“

</section>

<section>

Učinil se ďábel hadem,

podved Evu i s Adamem.

</section>

<section>

Utrh jabko velmi prudce

a podal je Evě v ruce.

</section>

<section>

Eva vzala, okusila,

s Adamem se rozdělila.

</section>

<section>

„Jez, Adame, jez to jabko,

což jest po něm velmi sladko!“

</section>

<section>

Tak se oba prohřešili,

z ráje ven vyhnáni byli.

</section>

<section>

Dal jim pán Bůh po motyce

a poslal je na vinice.

</section>

<section>

„Jděte, jděte a kopejte,

chleba sobě dobývejte!“

</section>

<section>

Než se chleba dokopali,

dost se oba naplakali.

Z Čáslavska. – Srov. Suš. 87; Kol. II, 65. O písni této praví se, že pochází od Bratří českých, kteří prý ji složili. Byla též vytištěna roku 1740 v Příbrami, avšak již valně porušena a o dobrou polovici rozmnožena nechutným přídavkem počátku tohoto:

</section>

<section>

Tu máš, Evo, z tvého smíchu,

teď jsme padli oba k hříchu atd.

</section>

<section>

Zpívá se obyčejně při hodech svatebních, když před nevěstu na stůl postaví strom, kdež na způsob písní církevních slohami těmito se končí:

</section>

<section>

Kriste pro tvé umučení

dej nám hříchů odpuštění,

</section>

<section>

At nás nežže věčný plamen,

zachovej nás, Kriste. Amen.

Na Slovensku touž píseň zpívají chlapci, od vánoc až do nového roku s hadem chodíce.

### 49.

### Narození Kristovo.

(Nápěv 546.).

Stála panenka Maria,

jako růžička červená.

</section>

<section>

Přišel je k ní anděl Páně,

dal pozdravení té panně.

</section>

<section>

Andělského pozdravení

ulekla se hvězda denní.

</section>

<section>

Nebyla to hvězda jasná,

ale byla panna krásná.

</section>

<section>

Nelekej se, panno čistá!

máš porodit pána Krista.

</section>

<section>

Pána Krista porodila,

do jesliček položila.

</section>

<section>

Kristus pán, maličké dítě,

panuje po celém světě.

Z Hradecka. – Srov. Suš. 38.

### 50.

### Narození Kristovo.

(Nápěv 404.)

Šla Maria, šla do ráje,

potkal jest ji anděl Páně.

</section>

<section>

„Kam jdeš, Maria? nedojdeš,

těžko pod svým srdcem neseš.“

</section>

<section>

Maria mu nevěřila,

přece do ráje vkročila.

</section>

<section>

A jak do ráje vkročila,

hned za podruží prosila.

</section>

<section>

„My li podruží nedáme,

komory žádné nemáme:

</section>

<section>

Máme jen malý chlíveček,

je v ném uvázán oslíček.“

</section>

<section>

Jak Maria tam vkročila,

hned synáčka porodila.

</section>

<section>

Jak synáčka porodila,

do jesliček položila.

</section>

<section>

„Podej, Josefe, plínčičky,

ať závinem to maličký.“

</section>

<section>

Malíčky jsme zavinuli,

do jesliček položili.

</section>

<section>

Radujte se, andělové!

že už máme spasitele.

</section>

<section>

Raduj se, říše nebeská!

že už máme pána Krista.

Z Berounska. – Srov. Suš. 739.

### 51.

### Nocleh Marie Panny.

(Nápěv 137.)

Chodila Maria

po širokém světě,

nosila synáčka

v svém svatém životě.

</section>

<section>

Přišla ona, přišla

k kováři jednomu:

„Kováři, kováři!

popřej mi noclehu.“

</section>

<section>

„Jak pak ti nocleh dám?

moc tovaryšů mám:

ve dne, v noci kují,

ohně nezhašují.“

</section>

<section>

„Kováři, kováři!

co vy to kujete,

co vy to kujete,

že neuhašujete?“

</section>

<section>

„Kujeme, kujeme

tři železné hřeby,

co Kristu na kříži

jich bude potřebí.“

</section>

<section>

Jak panna Maria

to slovo slyšela,

celá polekaná

odtud pospíchala.

</section>

<section>

Přišla ona, přišla

do pusté maštalky,

jen za práh kročila,

syna porodila.

</section>

<section>

Přišlo do maštalky

kovářovo dítko:

„Zakolíbej ty mně

moje nemluvňátko!“

</section>

<section>

„Jak pak zakolíbám,

když ručiček nemám?

ani těch ručiček,

ani těch očiček!“

</section>

<section>

„Dotkni se plínčiček,

budeš mít ručičky,

dotkni se jesliček,

budeš mít očičky.“

</section>

<section>

Přišlo dítě domů,

přišlo k otci svému,

ručkama hrající,

očma mrkající.

</section>

<section>

Otec jeho se ptal:

„Kdes ty ručičky vzal?

ty bílé ručičky

a modré očičky?“

</section>

<section>

„Dala mi je, dala

panenka Maria,

co včera na večír

noclehu prosila.“

</section>

<section>

„Kdybych já byl věděl,

že je to Maria,

byl bych ji uložil

do zlata, do stříbra.

</section>

<section>

A sám byl bych lehnul

hlavou na kamení,

hlavou na kamení,

nohama do trní!“

Z Berounska. – Jinak také počíná se ta píseň takto:

Když panna Maria

po světě chodila,

všem věrným ctitelům

ku pomoci byla.

</section>

<section>

Přišla sem, přišla tam

k jednomu kováři:

„Kováři můj milý,

dej ty mně noclehu.

</section>

<section>

„Jak pak ti nocleh dám,

když já ho sám nemám,

milý mocný Bože!

když já ho sám nemám?“

</section>

<section>

Přišla sem, přišla tam

do pusté maštale atd.

Píseň tuto zpívávali dříve chlapci, o vánocích s jesličkami chodíce; nyní jen některý stařeček aneb některá babička snad ještě ji zná. – Srov. Suš. 30.

### 52.

### Maria a Alžběta.

(Nápěv 532.)

Pod kopečkem

tráva zelená,

po ní se prochází

panna Maria.

</section>

<section>

Potkala ji

svatá Alžběta:

„Kam pak pospícháte,

má milá teta?“

</section>

<section>

„Pospíchám já

k tělu božímu,

abych vykonala

boží modlitbu.“

</section>

<section>

Poslal pán Bůh

s nebe anděla,

aby se podíval,

kde je Maria.

</section>

<section>

Marja klečí

v čistém kostele,

ona se tam modlí

při božím těle.

  
  

Kdo tu píseň

třikrát zazpívá,

tomu milý pán Bůh

štěstí, zdraví dá.

</section>

<section>

Zpívala ji

Maria panna,

to když kolíbala

božího syna.

Z Prahy. – Srov. Suš. 5.

### 53.

### Tělo boží.

Když se hory zelenají,

modrým kvítím prokvětají,

Matka boží po nich chodí,

hledající svého syna:

„Viděli jste mého syna?“ –

„My jsme jeho neviděli,

jak ve čtvrtek při večeři.

On tam sedí s apoštoly

a rozdává tělo boží:

Těla mého požívejte

a mou krví zapíjejte,

na můj zákon pamatujte.“

Z Čáslavska. – Srov. Krol. III, 202.

### 54.

### Kříž a trnová koruna.

Slunéčko vychází z hory ven:

pán Kristus jde z nebe ven.

Potkala ho Matička boží:

„Kam jdeš, Synu boží?“ –

„Já nesu dřevo, svatý kříž,

na kterémžto umřít mám.“

Potkal ho svatý Petr, svatý Jan.

„Jděte tam, zpravte tam,

že mám trnovou korunu,

z sedumdesáti sedmi kusů dělanou,

na mou svatou hlavu vstavenou.“

Z Berounska. – Srov. Krol. I, 556.

### 55.

### Umučení Páně.

(Nápěv 546.)

Vyšla hvězda na kraj léta,

osvítila do půl světa.

</section>

<section>

Nebyla to hvězda jasné,

ale byla panna krásná.

</section>

<section>

Šla Maria, šla plačící,

svého syna hledající.

</section>

<section>

Šli, nadešli apoštoli,

byli smutní, neveselí.

</section>

<section>

„Ach vy milí apoštoli!

co jste smutni, neveselí ?“

</section>

<section>

„My jsme smutni, neveselí,

že jsme Krista neviděli.

</section>

<section>

Neviděli, neslyšeli,

jak ve čtvrtek při večeři.

</section>

<section>

Když chléb lámal a rozdával,

svou svatou krev pít nám dával.

</section>

<section>

Jezte tělo mé, a píte,

však mé tuto noc ztratíte.“

</section>

<section>

Jak to Židé uslyšali,

Krista jali, na kříž dali.

</section>

<section>

Ruce, nohy mu probili,

octa, žluči nastrojili.

</section>

<section>

Jak Maria uslyšela,

hned pod svatý křiž běžela.

</section>

<section>

Pod křižem stála, plakala,

kde ta svatá krev kapala.

</section>

<section>

Kde ta svatá krev kapala,

všude růže vykvětala.

</section>

<section>

„Co tu, matičko, stojíte?

tak přežalostně kvílíte?“

</section>

<section>

„Jak tu nemám smutná stati

a žalostně naříkati,

</section>

<section>

Když z tebe krev svatá stříká,

což je ta bolest veliká!“

</section>

<section>

„Mlč, matičko, mlč a neplač,

však já vstanu den třetí zas.

</section>

<section>

Já netrpím za žádného,

než za hříchy světa zlého.

</section>

<section>

Já trpím jen za křesfany,

aby se ke mně dostali.“

</section>

<section>

Dejž to Kriste pane! Amen,

ať nás nežže věčný plamen.

Z Hradecka. – Srov. Suš. 50.

### 56.

### Umučení Páně.

Byla-tě studánka stavěná,

kalichem roubená,

přebývala tam panna Maria.

Co’s, panno Maria, tak smutná?

„Kterak nemám smutná býti?

měla jsem syna jednoho,

přišli Židé, vzali mně ho;

tak ho vzali,

na kříž dali,

hřebami ho proráželi.“

Šel pán Kristus do zahrady,

naklonil své svaté hlavy

na trávu zelenou,

na rosu studenou.

Jděte tam k mladému,

pravte tam starému,

jaké jsou věnce trnový

dány do hlavy Kristovy.

</section>

<section>

Kdo tu modlitbu říkat bude,

dvanáct dní odpustků míti bude;

tři dušičky vysvobodí

z muk očistcových:

jednu otcovu,

druhou matčinu

a třetí svou,

do království nebeského

budou mít cestu otevřenou.

</section>

<section>

Pane Ježíši Kriste!

Synáčka boží!

ty neseš dřevo kříže,

na kterém máš umřití,

svou předrahou krev vylili!

Šel - tě tady svatý Petr, svatý Jan,

kteří želeli jeho ran.

</section>

<section>

O pane Ježíši Kriste!

smiluj se nade mnou;

stůj mi v hlavách,

panna Maria v nohách,

andělíčkové po stranách,

svatý Benedikt nade mnou,

aby neměl ďábel moci nade mnou.

Milostivý Bůh Otec † Syn † a Duch svatý † Amen.

Z Kouřimska. – Srov. Krol. II, 485.

### 57.

### Pět ran Kristových.

Slyším zvony zvoniti.

Vidím, vidím Krista pána

nábožně mši svatou sloužili.

Všecky dušičky k němu jdou:

a já hříšná taky půjdu,

z té studánky píli budu,

kde se Kristus pán umýval,

šeredného ďábla zaklínal.

Vstal pán Ježíš s svého lože,

vzal na sebe svoji komži,

ohledal svých pět svatých ran,

ty jsou mu tuze krvácely.

Přišla k němu jeho milá Matka,

začala jeho ran želeli.

„Ach nežel, má znejmilejší Matičko!

neb jsou ty rány darovany

pro hříšníky pro křesťany.“

Z Prahy. – Srov. Krol. I, 556.

### 58.

### Hříšná duše.

Stoji, stojí kostelíček, 1)

v tom kostelíčku zvoneček;

ten zvoneček sám zvoníval,

když tam Kristus pán chodíval.

Přiletěla holubička,

vzala si ho pod křidýlka,

letěla s ním na nebesa.

Když k nebesům přiletěly,

nebesa se otevřely,

dušičky se radovaly:

jen jedna se neradovala,

okolo dveří obstupovala.

„Proč, ty dušičko, se neraduješ,

okolo dveří obstupuješ?“ –

„Jak se mám já smutná radovati:

otce, matky jsem nectila

a jim jsem se protivila!“ –

„Podej, duše, pravé ruky,

povedu tě skrze muky,

skrze muky do očistce,

tam uhlídáš své rodiče,

kterak pláčou, naříkají,

že svých dítek netrestali.“

</section>

<section>

Svatá Maří Majdalena

pánu Kristu nohy myla,

vlasy svými utírala.

Kdo tu modlitbičku třikrát

za den říká, tři duše vysvobodí:

jednu otcovu, druhou matčinu,

třetí svou, má do nebeského

království cestu otevřenou.

Z Berounska. – Srov. Krol. I, 555; Suš. 43.

1) Tamhle je kostelíček,

v kostelíčku je zvoneček.

### 59.

### Duše hříšná a Maria panna.

(Nápěv 404.)

Byla jest louka zelená,

slzavou rosou skropená.

</section>

<section>

Kráčely po ní dvě duše,

za nimi velká hříšnice.

</section>

<section>

Když se až k ráji dostaly,

na dvéře tam zaklepaly.

</section>

<section>

„Vstaňte, Petře! vemte klíče,

podívejte se, kdo tluče?“

</section>

<section>

„Tlučou tam, Pane, dvě duše,

za nima velká hříšnice.“ –

</section>

<section>

„Ty dvě duše mně sem pusťte,

té hříšnici pryč ukažte.

</section>

<section>

Ukažte jí cestu šírou,

kudy hříšní do pekla jdou.“

</section>

<section>

Šla dušička vzlykající

a svých hříchů litující.

</section>

<section>

Šla od nebe, naříkala,

až jí krev z oči kapala.

</section>

<section>

Potkala ji Maria panna: 1)

„Co naříkáš, duše hříšná?“ –

</section>

<section>

„Jak pak nemám naříkali,

když se nevím kam podíti?

</section>

<section>

Musím jiti cestou šírou,

kudy břišní do pekla jdou.“ –

</section>

<section>

„Vrať se se mnou, duše hříšná!

poprosím já svého syna.“

</section>

<section>

A když se k ráji dostaly,

na dvéře tam zaklepaly.

</section>

<section>

„Vstaňte, Petře! vemte klíče,

podívejte se, kdo tluče.“ –

</section>

<section>

„Tluče to, Pane, matka tvá,

a za ní ta duše hříšná.“ –

</section>

<section>

„Mou matičku mně sem pusťte,

té hříšnici pryč ukažte.

</section>

<section>

Ukažto ji cestu šírou,

kudy hříšní do pekla jdou.“ –

</section>

<section>

„Ne tak, ne tak, milý synu!

odpusť hříšné duši vinu.“ –

</section>

<section>

„Zeptej se ji, matko milá!

co dobrého učinila?

</section>

<section>

Kolik je svátků světila?

kolik se pátku postila?

kolik chudých obživila?“2) –

</section>

<section>

„Já jsem svátků nesvětila,

ani se v pátek postila.

</section>

<section>

Jen jedno jsem vykonala:

almužny jsem grešli dala.“ –

</section>

<section>

„Podej, hříšná duše, ruky,

povedu tě skrze muky.

</section>

<section>

Skrze muky do propasti

a z propasti do radosti.

</section>

<section>

Grešlička, almužna malá,

do ráje tobě pomohla!“

Z Budějovicka. – Srov. Suš. 25; H. Luž. 281; Kukulj. 186.

</section>

<section>

1) Potkala ji panna Maria:

„Kam ty kráčíš, duše hříšná?“

</section>

<section>

„Ach já kráčím cestou šírou,

kudy hříšní do pekla jdou.“

</section>

<section>

„Vrať se se mnou, hříšná duše!

přimluvím se u Ježíše.“

2) kolik almužen rozdala. 

### 60.

### Ďáblova nevěsta.

(Nápěv 404.)

Byla jest jedna ctná paní,

měla tři dcery na vdaní.

</section>

<section>

Dvě do kostela vodila,

třetí se doma strojila.

</section>

<section>

A když se tak ustrojila,

do zahrádky pospíšila.

</section>

<section>

Červené růže trhala,

věneček sobě dělala.

</section>

<section>

Přijel k ni jeden mládenec:

„Dej mi, panenko, ten věnec!“ –

</section>

<section>

„Tobě já věneček nedám,

na krásnějšího já čekám.“

</section>

<section>

Přijel k ní druhý mládenec:

„Dej mi,panenko, ten věnec!“ –

</section>

<section>

„Tobě já věneček nedám,

na krásnějšího já čekám.“

</section>

<section>

Přijel k ní třetí mládence:

„Dej mi, panenko, ten věnec!“ –

</section>

<section>

„Tobě já můj věneček dám,

na jiného už nečekám.“ –

</section>

<section>

„Vyskoč, panenko, na můj kůň,

povezu já tě, kde můj dům.

</section>

<section>

Povezu já tě do kraje,

to do ráječka, do ráje.“

</section>

<section>

Když jsou za město vyjeli,

dobré jsou cesty neměli.

</section>

<section>

Jen po rokytí, po hloží,

po tom čertovém po zboží.

</section>

<section>

A když jsou k místu přijeli,

horoucí peklo viděli.

</section>

<section>

„Hoj, otevřte tovaryši!

vezu vám tělo i s duší!

</section>

<section>

Postavte panně stolici,

nalejte vína sklenici.“

</section>

<section>

První jim bránu otvírá,

druhý ji smoly nalívá.

</section>

<section>

První sklenici vypila,

hned se ji barva změnila.

</section>

<section>

Druhou sklenici vypila,

hned plamen z huby pustila.

</section>

<section>

„Otevřte, páni, veřeje,

ať na mne větřík zavěje.

</section>

<section>

Ach! třeba jen okénečko,

ať ochladne mé srdečko.“ –

</section>

<section>

„Když jsi se chtěla chladili,

měla jsi dobře činiti.“ –

</section>

<section>

„Ach! kýžby tu kdo dobrý byl,

aby mé matce vyřídil.

</section>

<section>

Má doma dcery ještě dvě,

by je líp vedla nežli mé.

</section>

<section>

By pánu Bohu sloužily,

marnosti světské nechaly:

</section>

<section>

Mé marnost světská zkazila,

mou duši věčné zmařila.“ –

</section>

<section>

„Není jim třeba vzkazovat,

mají se po čem zpravovat:

</section>

<section>

Duchovní zprávce tam mají,

nechť po jich slovu jednají.“

Z Prahy. – Srov. Suš. 21; Kol. II, 12: Žcg. P. 76; Vójc. I, 99, 101, 291; II, 301; Olesk. 411; H. Luž. 290; Mein. 213. – Mimo to jest v Čechách ještě píseň jiná téhož obsahu, z kteréž mi se dostaly potud jen slohy tyto:

</section>

<section>

„Vsedni, panno, na má křídla,

pojedeme k nebi zpříma.“

</section>

<section>

A když k nebi přijížděli, 

 peklu jsou se obrátili:

</section>

<section>

„Hola! hola, tovaryši!

vezu tělo, hříšnou duši“ atd.

### 61.

### Duše a tělo.

(Nápěv 247.)

Na krchově před kostelem

hádala se duše s tělem:

</section>

<section>

„Tělo, tělo, co‘s dělalo,

že‘s o duši nic nedbalo

</section>

<section>

Co‘s vidělo, všecko‘s chtělo,

na Boha jsi nezpomnělo.

</section>

<section>

Tělo, tělo, tělo hříšné,

bývalo jsi v světě pyšné.

</section>

<section>

Chodilo jsi v stříbře, zlatě:

a já, duše, trpím za tě!

</section>

<section>

Chodilo jsi po muzikách,

a já vězím v těžkých mukách!“ –

</section>

<section>

„Nedávej mi, duše, viny,

byla’s se mnou každou chvíli.“ –

</section>

<section>

„Byla-li jsem vždycky s tebou,

nevládla jsem sama sebou.“

Z Bydžovska. – Srov. Suš. 16.

</section>
