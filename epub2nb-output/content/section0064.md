---
contentType: poetry
---

<section>

# Písně rozpravné.

## a) Světské.

### 1.

### Zakletá dcera.

(Nápěv 708.)

Vandrovali hudci,

dva pěkní mládenci.

</section>

<section>

Řek´ jeden druhému,

bratr bratru svému:

</section>

<section>

„Slyšíš, milý bratře!

vímť já dřevo krásné.

</section>

<section>

Dřevo javorové,

na housličky dobré.

</section>

<section>

Pojďme, je utněme,

houslí nadělejme.

</section>

<section>

Houslí mně a tobě,

ať zahrajem sobě.“

</section>

<section>

Když ponejprv ťali,

dřevo zavzdychalo.

</section>

<section>

Když podruhé ťali,

krev se vy prýštila.

</section>

<section>

Když potřeli fali,

dřevo promluvilo:

</section>

<section>

„Nesekejte, hudci,

vy pěkní mládenci!

</section>

<section>

Však já nejsem dřevo,

jsem já krev a tělo.

</section>

<section>

Jsem pěkná děvečka

tu z toho městečka.

</section>

<section>

Matka mě zaklela,

když jsem vodu brala.

</section>

<section>

Když jsem vodu brala,

s milým si postála:

</section>

<section>

Abych zdřevěněla

a javorem byla.

</section>

<section>

Javorem vysokým

s tím listem širokým.

</section>

<section>

Jděte, hudci, jděte,

mé matce zahrejte.

</section>

<section>

Zahřejte u dveří

o té její dceři.“

</section>

<section>

Hudci počnou hráli,

matička plakati.

</section>

<section>

„Nehřejte mi, hudci,

vy pěkní mládenci!

</section>

<section>

Nic vy mi nehřejte,

v srdce nebodejte.

</section>

<section>

Dosti já hoře mám, 1)

když dcery své nemám.

</section>

<section>

Přenešťastná máti,

co klne své děti!“

Z Budějovicka. – Srov. Suš. 143; Kol. II, 4; Rog. 70; Mein. 122.

1) Mám já dosti hoře

po dceři Barboře.

### 2.

### Sirotek.

(Nápěv 480.)

Osiřelo dítě

o půl druhém létě.

</section>

<section>

Když už rozum bralo,

na matku se ptalo.

</section>

<section>

„Ach táto, tatíčku!

kde jste děl mamičku?“

</section>

<section>

„Tvá matka tvrdé spí,

žádný jí nezbudí.

</section>

<section>

Na hřbitově leží

blízko samých dveří.“

</section>

<section>

Jak dítě slyšelo,

na hřbitov běželo.

</section>

<section>

Špendlíčkem kopalo,

prstíčkem hrabalo.

</section>

<section>

Když se dohrabalo,

smutně zaplakalo.

</section>

<section>

„Ach mámo, mamičko!

promluvte slovíčko.“

</section>

<section>

„Mé dítě, nemohu!

mám na hlavě hlínu.

</section>

<section>

A na srdci kámen –

hoří jako plamen.

</section>

<section>

Jdi, dítě, jdi domů,

máš tam jinou mámu.“

</section>

<section>

„Ach není tak milá,

jako vy jste byla.

</section>

<section>

Když má chleba dáti,

třikrát jej obrátí.

</section>

<section>

Když vy jste dávala,

máslem jste mazala.

</section>

<section>

Když hlavičku češe,

krev potůčkem teče.

</section>

<section>

Když vy jste česala,

vy jste objímala.

</section>

<section>

Když nožičky myje,

o škopíček bije.

</section>

<section>

Když vy jste mývala,

vy jste je zlíbala.

</section>

<section>

Když košilku pere,

p mne neprokleje.

</section>

<section>

Když vy jste právala,

vy jste si zpívala.

</section>

<section>

„Jdi domů, mé dítě, 1)

zejtra na úsvitě přijdu,

vezmu si tě.“

</section>

<section>

Dítě přišlo domů,

položilo hlavu.

</section>

<section>

„Ach táto, tatíčku!

už vidím mamičku.

</section>

<section>

Má mamička milá,

celá pěkná bílá!“

</section>

<section>

„Co, dítě, co děláš?

vždyť mamičku nemáš!

</section>

<section>

Vždyť nikdo tu není,

marné tvé vidění.“

</section>

<section>

„Ach táto, tatíčku

chystejte rakvičku.

</section>

<section>

Má dušička Bohu,

mé tělo do hrobu.

</section>

<section>

Do hrobu – k mé matce,

ať jí zplesá srdce!“

</section>

<section>

Jeden den stonalo,

druhý den skonalo,

třetí pohřeb mělo.

Píseň po celých Čechách více méně známi. – Srov. Suš. 159; Žeg. P. 75, 145; Vraz I, 145; Lit. (Čel.) 51; H. Lož. 155: D. Luž. 90; Mein. 89.

</section>

<section>

1) Odtud počíná ukončení jiné takto:

„Jdi, dítě, jdi domů,

poruč pánu Bohu!“

</section>

<section>

„Mamičko nepůjdu,

tady plakat budu.

</section>

<section>

Vy tu spíte v hrobě:

vemte si mne k sobě!“

</section>

<section>

A na hrob, na trávu

položilo hlavu.

</section>

<section>

Do pláče se dalo,

žalostně plakalo.

</section>

<section>

V tom pláči usnulo,

s matkou se shledalo.

</section>

<section>

Opět jiný konec:

„Jdi jen, dítě, domu,

já za tři dni přijdu.

</section>

<section>

Tebe s sebou vezmu,

krk maceše strhnu.“

</section>

<section>

Dítě přišlo domu,

položilo hlavu.

</section>

<section>

„Ach táto, tatíčku!

dejte poduštičku.“

</section>

<section>

„Co, dítě, co činíš!

snad umřít nemíníš?“

</section>

<section>

„Ach táto, tatíčku!

chystejte rakvičku.

</section>

<section>

Mamička má přijde

a mne s sebou vezme.“

</section>

<section>

Macecha ze dveří,

a matka do dveří.

</section>

<section>

Do dveří vkročila,

macechu chopila.

</section>

<section>

Macechu chopila,

krk jí zakroutila,

dítě s sebou vzala.

Ostatní varianty v ukončení a v jednotlivých slohách, pokudž mi známo, méně jsou důležité, a protož jich vynechávám.

### 3.

### Rubáš.

(Nápěv 247.)

„Kdo to chodí po hřbitově?

šlape trávu na mém hrobě.

</section>

<section>

Šlape travičku zelenou,

sráží rosičku studenou.“

</section>

<section>

„Já jsem to, otec duchovní,

který slouží služby boží.“

</section>

<section>

„Když jsi ty otec duchovní,

oznam tam mé mladé paní;

</section>

<section>

At mi si je rubáš nový,

rubáš nový, spravedlivý.

</section>

<section>

jenž není v sobotu předený,

v neděli do mše válený:

</section>

<section>

Že tu v něm nemohu shniti,

ani v zemi pokoj míti.“

</section>

<section>

Paní hnedky klíče vzala,

všechny truhly zotvírala,

plátno brala, rubáš šila.

</section>

<section>

„Kdo to chodí po hřbitově?

šlape trávu na mém hrobě.

</section>

<section>

Šlape travičku zelenou,

sráží rosičku studenou.“

</section>

<section>

„Já jsem to, tvá mladá paní,

nesu ti ten rubáš nový,

rubáš nový, spravedlivý.

</section>

<section>

Jenž není v sobotu předený,

v neděli do mše válený.“

</section>

<section>

„Když jsi ty má mladá paní,

vstup sem ke mně do mé jámy,

a klíče nech na znamení!“

</section>

<section>

Jak jest do jámy vstoupila,

jáma se za ní zasula.

</section>

<section>

Vyletěli dva holoubci,

vyletěli na zvonici.

</section>

<section>

Tak jsou žalostně houkali,

jakoby hrana zvonili.

</section>

<section>

Jak to děti uslyšely,

hned tam na hřbitov běžely:

</section>

<section>

„Máti naše, máti milá!

komu jsi nás poručila?“

</section>

<section>

„Komu, mé děti, jinému,

než pánu Bohu samému!

</section>

<section>

A vy druhy, co jste hruby,

poslouchejte jedno druhy.

</section>

<section>

A pacholátko nejmladší

ať mně sám pán Bůh opatří!“

Z Táborska. – Srov. Suš. 108; II. Luž. 92; Mein. 13.

### 4.

### Milá v hrobě.

(Nápěv 295, 296.)

Když jsem šel přes ten černý les, 1)

žaly tam dvě panny oves.

</section>

<section>

Řekněte vy mně, panenky,

mého srdce holubinky:

</section>

<section>

Žne-li tu také má milá?

je-li tak zdráva jako já?

</section>

<section>

„Ach není, není – umřela,

včera tejden pohřeb měla.“

</section>

<section>

Ukažte mně tu cestičku,

kudy nesli mou holčičku.

</section>

<section>

„Dobrá cesta, povědomá,

rozmarínkou opletená.

</section>

<section>

Dobrá cesta, až nahoru

k tomu novému hřbitovu.

</section>

<section>

Kudy ji nesli mládenci,

tudy vyrostli kamenci.

</section>

<section>

Kudy ji nesly družičky,

tudy vyrostly růžičky.“

</section>

<section>

Ukažte místo, kde leží.

„Za kostelíčkem u dveří.“

</section>

<section>

Dvakrát jsem hřbitov obešel,

mé milé hrob jsem nenašel.

</section>

<section>

Po třetí hřbitov obcházím,

mé milé hrob tu nacházím.

</section>

<section>

„Kdo to šlape po mém hrobě, 2)

že nedá mrtvým pokoje?

</section>

<section>

Čuchá travičku zelenou,

sráží rosičku studenou.“

</section>

<section>

Vstaň, má milá, vstaň z hrobu ven,

podívej se, tvůj milý jsem.

</section>

<section>

Třetí rok dnes mi vypršel,

a já si pro tebe přišel.

</section>

<section>

„Ráda bych já vstala z hrobu,

ale nemohu pro mdlobu

</section>

<section>

Mé srdéčko je sklíčené,

ruce, nohy zdřevěnělé.

</section>

<section>

Hledej, milý, mezi hroby,

má tam hrobař své nádobí.

</section>

<section>

Má tam motyku a ryčku:

vykopej si svou holčičku.

</section>

<section>

Až mé vykopáš z hrobu ven,

pak si mě s sebou domu vem!“

</section>

<section>

Moje milá vykopaná,

rozmarínkou opletená,

však co po ní - je studená!

</section>

<section>

Kam´s, má milá, dary dala,

které jsi ode mne brala?

</section>

<section>

„Jest-li jsem já dary brala,

já jsem jich s sebou nevzala.

</section>

<section>

Má matička ty dary má, 3)

jdi, ona ti je zase dá.

</section>

<section>

Máš tam šáteček červený,

a v něm prstýnek stříbrný.

</section>

<section>

Ten šáteček hoď do trní,4)

bude konec milování.

</section>

<section>

Ten prstýnek hod do moře,

bude konec všeho hoře.“

</section>

<section>

Zvoňte zvony na vše strany,

umřelo mi potěšení.

</section>

<section>

Svadnul mi mladé růže květ,

protož mne mrzí celý svět!

Z Táborska. – Srov. Čel. I, 4; III, 16; Suš. 94; Vójc. I, 56; II, 295; 01. 399; H. Luž. 34, 88; D. Luž. 92; Kor. 1, 109.

</section>

<section>

1) Když jsem jel z Prahy silnicí,

žaly tam panny pšenici.

</section>

<section>

Já se jich ptám, která je má?

ozvi se mi, moje milá!

</section>

<section>

„Tvoje milá už umřela atd.

</section>

<section>

2) „Kdo to šlape po mém hrobě,

cuchá mi trávu na hlavě?“

</section>

<section>

Jsem tvůj milý, z vojny jedu,

čtyry vrané koně vedu.

</section>

<section>

Pátého mám na provodě:

vstaň má milá, vyprovoď mě!“

</section>

<section>

3) Něco jsem chudým rozdala,

něco mé matince dala.

</section>

<section>

Prstýnek má panímáma,

jdi, můj milý, ať ti ho dá.

</section>

<section>

Kus ho zahodíš do trní,

budeš milovat zas jiny.

</section>

<section>

Kus ho zahodíš do moře,

bude konec lásky hoře.

</section>

<section>

4) Ten prstýnek hoď do vody,

ať mne hlavička neboli.

</section>

<section>

šáteček hoď na Pražský most,

však máš tam jiných děvčat dost.

### 5.

### Zaklené děvčátko.

(Nápěv 649.)

Teče voda od Tábora, 1)

teče okolo javora;

všecky lávky pobrala,

jen jedinkou nechala.

</section>

<section>

Kudy mysliveček chodil,

děvčátko za ruku vodil.

Utrh‘ jabko s jabloně,

a pustil je po vodě:

</section>

<section>

„Plyn, jablíčko, kam ty ráčíš,

jen ať se mně nepomáčiš;

plyň, jablíčko, plyň dolů,

tam pod javor do mlýnu.“

</section>

<section>

Jak jablíčko připlynulo,

čtyry kola zastavilo;

točit se jim nedalo,

vodu na břeh vyhnalo.

</section>

<section>

„Proč se, kola, netočíte,

mé srdéčko netěšíte,

tak jako jste těšily,

dokud jste se točily?“

</section>

<section>

Byl myslivec na Táboře,

procházel se po oboře;

pásal on tam jeleny,

měl klobouček zelený.

</section>

<section>

S jeleny se obírával,

hezké holky milovával;

poslal svého jelena

tam pod javor do mlýna.

</section>

<section>

„Běž, jelínku, po potoku,

nic nelituj svého skoku,

běž tam dolů do mlýna,

kde se javor zelená.

</section>

<section>

Tam na břehu pod javorem

najdeš děvčátko státi,

mou panenku rozmilou

smutně hořekovati.

</section>

<section>

Čtyry mlýnské kola stojí,

neštěstí se v mlýně rodí!

před ní sehni parohy,

a skoč s lávky do vody.

</section>

<section>

Tam kde první je kolečko,

přijdeš a najdeš jablíčko;

to vbodni na parohy,

a pospěš do obory.“

</section>

<section>

Noc se blíží – jelen běží,

a pod ním se země třese;

na parůžku jablíčko

pěkné červené nese.

</section>

<section>

Vzal myslivec, vzal jablíčko,

rozkrojil je v polovičko:

vyletělo ptačátko,

bělounké holoubátko.

</section>

<section>

Nevěř, nevěř myslivečku,

že to bylo ptačátko:

bylo, bylo zaklené

jedno krásné děvčátko.

Z Hradecka a z Berounska.

1) Teče voda od Štukravy,

teče okolo Jihlavy atd.

### 6.

### Zavedený ovčák.

Pase ovčák, pase ovce

v pěkném zeleném klobouce,

pase na kopečku

v březovém háječku.

</section>

<section>

Pod dubem tu z nenadání

dvě panenky stály,

ovčák jim dal dobrý večer,

ony se mu smály.

</section>

<section>

Jedna byla celá bílá,

jako holubička,

druhá k němu švitořila,

jako vlaštovička:

</section>

<section>

„Pojď, ovčáčku! pojď ty s náma,

vyspi se u nás do rána;

a ty tvoje ovce

ať je pase, kdo chce.“

</section>

<section>

Vzaly jsou ho za ručičku,

do hor s nima zašel:

svých oveček a chaloupky

nikdy víc nenašel.

Z Bydžovska. – Srov. Čel. III, 14.

### 7.

### Ženich umrlec.

(Nápěv 255.)

Poslyšte panny

a vy mládenci,

co jest se stalo

v městě Kamenci.

</section>

<section>

Byl tam řemenář

a ten měl syna,

ten si namluvil

dceru ze mlýna.

</section>

<section>

Ta její matka

v tom zbraňovala:

„Radš tě utopím,

než bych tě vdala!“

</section>

<section>

A ten řemenář

jak to uslyšel,

on se rozhněval

a do světa šel.

</section>

<section>

A na té cestě

slovo si dali,

aby rok a den

na se čekali.

</section>

<section>

Ta její matka

psaní napsala,

že už svou dceru

tejden provdala.

</section>

<section>

Napsala psaní

drobnou literou,

že už má dceru

tejden provdanou.

</section>

<section>

A ten řemenář

jak to uslyšel,

on se rozstonal,

třetí den umřel.

</section>

<section>

Když se ta dcera

dočkat nemohla,

šla pod oblohu,

jej zaklínala:

</section>

<section>

„Kdybysi ty byl

v pekle zavřený,

ty tu musíš být

v tom okamžení!“

</section>

<section>

Ta její matka

nad ní horlila,

aby domů šla

a se modlila.

</section>

<section>

„Darmo modleni,

když já se trápím;

pro potěšení

věk si ukrátím!“

</section>

<section>

Dřív než hvězdičky

svítit počaly,

venku před domem

koně dupaly.

</section>

<section>

„Ach Bože, Bože!

kdo to k nám jede?

otvírejte se

vrata oboje!“

</section>

<section>

„Jedn, má milá,

jedu pro tebe:

bez tebe nemám

v hrobě pokoje.

</section>

<section>

Vstávej, má milá!

s lože bílého,

musíš opustit

manžela svého.“

</section>

<section>

„Ach, já žádného

manžela nemám,

na tě, můj milý,

toužebně čekám!“

</section>

<section>

„Vstávej, má milá,

vstaň se šněrovat;

čas mi dochází,

nemohu čekat.

</section>

<section>

Můj kůň je rychlý

jak střelná rána:

ujede s námi

sto mil do rána.“

</section>

<section>

A když vyjeli

z města za bránu,

hosti čekali

na jejich svatbu.

</section>

<section>

A když přijeli

k místu hřbitova:

„Otvírejte se

vrata hrobová!“

</section>

<section>

Otvírejte se

vrata hrobová:

vezem nevěstu,

svatba hotová!“

</section>

<section>

Černé dvéře se

hned otevřely,

a milý s milou

v hrobě zmizeli.

</section>

<section>

Když nemohli být

za živa svojí,

nyní po smrti

pospolu spějí.

Z Prachenska. – Srov. Suš. 111; Žeg. II, 37.

### 8.

### Panna a pekelní páni.

Úlomek.

(Nápěv 615.)

Stroj se, panno, stroj se,

více nemeškej se,

už je čas, hodina,

bysi s námi jela.

</section>

<section>

„Počkejte, vy páni,

černí zemanové!

až já vám zazpívám,

tatíčka zavolám.

</section>

<section>

Ach táto, tatíčku!

což tak tvrdě spíte,

což tak tvrdé spíte,

že mě neslyšíte?

</section>

<section>

Probuďte se ze sna,

já se s vámi žehnám,

já se s vámi žehnám,

víc vás neuhlídám.“

Z Budějovicka.

### 9.

### Heřman a Dornička.

(Nápěv 792.)

Po neděli za svítání

česal Heřman koně vrany.

</section>

<section>

Přišla k němu jeho matka,

přinesla mu čtyry jabka.

</section>

<section>

„Kam pojedeš, Heřman mladý,

že máš koně osedlaný?“

</section>

<section>

„Pojedu já pro svou milou,

pro Dorničku roztomilou.“

</section>

<section>

„Nejeď, Heřman, nejeď pro ni,

pošlem pro ni koně vrany.“

</section>

<section>

„To bych ani neudělal,

abych sobě lidí nazval

a k posledu doma zůstal!“

</section>

<section>

„Bodejž Heřman hlavu srazil,

víc se domu nenavrátil!“

</section>

<section>

Jeli, jeli, přece jeli,

na citeru, housle hráli,

troubili a bubnovali.

</section>

<section>

A když na louku přijeli,

na tu louku na širokou,

pod tu lípu, pod vysokou:

</section>

<section>

Koníček zlámal nožičku,

Heřmánek srazil hlavičku.

</section>

<section>

Dlouho stáli, rozmlouvali,

a muziky pořád hrály.

</section>

<section>

Dlouho stáli, nevěděli,

jest-li by přec jeti měli.

</section>

<section>

„Jeďte vy jen přece pro ni,

pro mé zlaté potěšení.

</section>

<section>

Nebude-li mně samému,

bude bratru nejmladšímu.“

</section>

<section>

Jeli, jeli, přece jeli,

na citeru, housle hráli,

troubili a bubnovali.

</section>

<section>

A když přijeli nahoru

k Novosedlickému dvoru:

</section>

<section>

„Jdi, Dorničko, jdi otvírat,

tvoje svadebčany vítat.“

</section>

<section>

Jak Dornička otevřela,

hned se celá polekala.

</section>

<section>

„Vítám, páni svadebčani!

kde jste ženicha nechali?“

</section>

<section>

„Ženich ten nám doma zastal,

aby k svadbě stoly chystal.“

</section>

<section>

„U kolik jsem svadeb byla

a nikde jsem neviděla.

</section>

<section>

Aby ženich doma zůstal,

svadebčanům stoly chystal!“

</section>

<section>

Matička jí brání jíti,

až ženicha budou míti.

</section>

<section>

„Jen vy nám ji přece dejte

a Dorničce nezbraňujte.“

</section>

<section>

Matička ji vystrojila

a z domu ji provodila.

</section>

<section>

Když ji z domu provázela,

smutné sobě naříkala.

</section>

<section>

Jeli, jeli, zase jeli,

na citeru, housle hráli,

troubili a bubnovali.

</section>

<section>

A když na louku přijeli,

na tu louku, na širokou,

pod tu lípu, pod vysokou:

</section>

<section>

Dorna z vozu se nahnula,

krev červenon uhlídala.

</section>

<section>

„To je krev mého milého,

ach, Heřmánka rozmilého!“

</section>

<section>

„Ach! to není krev člověčí,

to je jenom krev zvířecí:

</section>

<section>

Zabil Heřman tučnou lani,

aby uctil svadebčany.“

</section>

<section>

Jeli, jeli, pořád jeli,

na citeru, housle hráli,

troubili a bubnovali.

</section>

<section>

A když přijeli nahoru

do Heřmanovébo dvoru:

</section>

<section>

„Jdete, matičko, k vítání

této nešťastné synové.“

</section>

<section>

„Vítám tebe, má synová!

bodejž jsi hlavu srazila,

než’s mého syna poznala!“

</section>

<section>

„Jdi ty, bratříčku, k vítání,

této neštastné švakrové.“

</section>

<section>

„Vítám tebe, má švakrová!

bodejž jsi hlavu srazila,

než’s mého bratra poznala!“

</section>

<section>

„Jdi ty, sestřičko, k vítání

této nešťastné švakrové.“

</section>

<section>

„Vítám tebe, má švakrová,

bodejž’s v roce syna měla!“

</section>

<section>

Matička jí za zlé měla,

že jest ji tak přivítala.

</section>

<section>

„Což pak vy mně za zlé máte?

vždyť pak vy mě taky vdáte!“

</section>

<section>

A když byli v půl večeře,

zvoní hranu na klášteře.

</section>

<section>

Jak Dornička uslyšela,

uleknutím zbledla celá.

</section>

<section>

„Ach, komuž to zvoní hranu?

jistě mému to Heřmanu!“

</section>

<section>

„Heřman, ten v komoře leží,

že ho jeho hlava bolí:

</section>

<section>

Umřelo jest pacholátko,

maličké to nemluvňátko.“

</section>

<section>

Jak Dornička uslyšela,

hned se pravdy domyslila!

</section>

<section>

Uleknutím na zem padla,

v okamžení dokonala.

</section>

<section>

Jak se věrně milovali,

tak je spolu pochovali.

</section>

<section>

Na hrob postavili kámen

a vyryli nápis na něm:

</section>

<section>

„Leží to Herman s Dorničkou,

jako bratr se sestřičkou.

</section>

<section>

Kdo okolo hrobu jdete,

za ně se tu pomodlete!“

Z Hradecka.

</section>

<section>

(Nápěv 716.)

Po neděli to pondělí

měl Heřmánek mít veselí.

</section>

<section>

Když byli tam nad tou lukou,

pod tou lípou pod širokou,

</section>

<section>

Koníček zlámal nožičku,

Heřmánek srazil hlavičku.

</section>

<section>

Když byli tam na tom dvoře

u nevěstiny mateře,

</section>

<section>

Vyšla matka k uvítání:

„Vítám vás, páni a paní!

</section>

<section>

Vítám vás, páni a paní!

kde jste ženicha nechali?“

</section>

<section>

„Ženich ten nám doma zůstal,

aby pánům stoly chystal.“

</section>

<section>

„Jak živa jsem neslyšela,

aby ženich zůstal doma!“

</section>

<section>

„Jen vy nám nevěstu dejte

a nás déle nezdržujte!“

</section>

<section>

Tu hned jim nevěstu dali,

troubili a pěkně hráli.

</section>

<section>

A když byli nad tou lukou,

pod tou lípou pod širokou,

</section>

<section>

Nevěsta s kočáru kouká:

„Čí pak krev se tu červená?“

</section>

<section>

„Zabil Heřman pěknou lani,

aby uctil svadebčany“

</section>

<section>

A když byli tam na dvoře

u ženichovy mateře,

</section>

<section>

Vyšla matka k uvítání:

„Vítám vás, páni a paní!

</section>

<section>

I všickni přátelé moji:

kde jste syna mi nechali?

</section>

<section>

O ty nevěsto nešťastná!

kýž byla ruku zlámala,

než mého syna poznala!“

</section>

<section>

Vyšel otec k uvítání:

„Vítám vás, páni a paní!

</section>

<section>

I všickni přátelé moji:

kde jste syna mi nechali?

</section>

<section>

Ó ty nevěsto nevděčná!

kýž byla hlavu srazila,

než mého syna poznala!“

</section>

<section>

Vyšla švakrová k vítání:

„Vítám vás, páni a paní!

</section>

<section>

I všickni přátelé moji:

kde jste bratra mi nechali?

</section>

<section>

Ó ty nevěsto! buď zdráva,

aby sto let živa byla!

</section>

<section>

Já se taky mám vdávati:

by mne měli tak vítati,

radš bych mohla tak nechati!“

</section>

<section>

Když pak první jídlo dali,

ponejprv hrana zvonili.

</section>

<section>

„Prosím vás, páni a paní!

komu pak ty hrana zvoní?“

</section>

<section>

„Umřelo pánu paňátko,

maličké to nemluvňátko.“

</section>

<section>

A když druhé jídlo dali,

podruhé hrana zvonili.

</section>

<section>

„Prosím vás, páni a paní!

komu pak ty hrana zvoní?“

</section>

<section>

„Umřelo pastýři dítě

ráno dnes, hned na úsvitě.“

</section>

<section>

A když třetí jídlo dali,

potřetí hrana zvonili.

</section>

<section>

„Prosím Vás, páni a paní!

komu pak ty hrana zvoní?“

</section>

<section>

„Ale komu pak jinému

nežli Heřmánkoví tvému!“

</section>

<section>

Dva nože za ňadra vzala

a na hřbitov pospíchala.

</section>

<section>

Jedním sobě hrob hrabala,

druhý do sebe vrazila.

</section>

<section>

„Kdo kolem hřbitova půjde,

každý nás litovat bude:

</section>

<section>

Tu hle leží milý s milou

to pro lásku pro upřímnou.“

Z Prachenska. – Srov. Čel. I, 26, 80; Suš. 82; Kol. II, 84; H. Luž. I, 31; Kar. I, 309.

### 10.

### Bratr voják.

(Nápěv 116.)

V šírém poli lípa stojí,

pod tou lípou vojsko leží.

</section>

<section>

Trubač pěkně vytrubuje,

už to vojsko mašíruje.

</section>

<section>

„Já bych taky mašíroval,

kdyby mi kdo koně sedlal.“

</section>

<section>

Sestra mladší nemeškala,

hned koníčka osedlala.

</section>

<section>

Když koníčka osedlala,

přežalostně zaplakala.

</section>

<section>

„Neplač, neplač, sestro moje,

za dvě léta přijdu k tobě.“

</section>

<section>

Když dvě léta uplynula,

sestra bratra neviděla.

</section>

<section>

A on leží v šírém poli,

má hlavičku na dvě půly.

</section>

<section>

Vraný stojí kůň u něho,

nohou hrabe, lituje ho.

</section>

<section>

„Vstávej, vstávej, můj patrone!

dávej oves, seno moje.

</section>

<section>

Vždycky jsem se dobře míval,

dokud jsi mým pánem býval.

</section>

<section>

Nynčko ležíš v šírém poli,

máš hlavičku na dvě půly!

</section>

<section>

Máš hlavičku na dvě strany,

roznesou té straky, vrány.“

Z Budějovicka. – Srov. Suš. 172; Kol. I, 891; Žeg. P. p. 68; Rog. 25; Karadž. I, 453; Sachar. IV, 299.

</section>

<section>

Jiný počátek:

Když vojáček mašíruje,

žádnej jeho nelituje.

</section>

<section>

Jenom ta jeho holčička,

kterou si vzal do srdéčka.

</section>

<section>

Já bych taky mašíroval atd.

### 11.

### Porubaný synek.

(Nápěv 150.)

Za horama, za dolama

je tam postel s peřinama.

</section>

<section>

V té posteli synek leží,

porubanou hlavu drží.

</section>

<section>

Kdo ji rubal? dva vojáci,

rubali ji při měsíci.

Z Prachenska.

### 12.

### Upálená.

(Nápěv 129)

Hořela lípa, hořela,

pod ni panenka seděla;

jiskřičky na ni padaly,

mládenci pro ni plakaly.

</section>

<section>

Což pak vy pro mě pláčete?

vždyť nejsem sama na světě,

vždyť nejsem sama jediná:

děvčat je plná dědina!

Z Chrudimska. – Srov. Čel. I, 47; Suš. 6411 Kol. I, 19; Rog. 90.

### 13.

### Sestra travička.

(Nápěv 792.)

Stojí hruška v šírém poli,

pod tou hruškou kámen bílý.

</section>

<section>

Pod kamenem zlatý prsten,

skrz ten prsten tráva roste.

</section>

<section>

Kdo tu trávu zíti bude,

zlatý prsten nosit bude.

</section>

<section>

Žala ji tam moje milá,

prstenu přec nenosila.

</section>

<section>

Jeli tudy cizí páni:

„Pojeď, holka, pojeď snámi!“

</section>

<section>

„Já bych s vámi ráda jela,

kdybych bratra já neměla.“

</section>

<section>

„Bratra můžeš otráviti,

s námi můžeš předce jiti.“

</section>

<section>

„Kterak bych ho otrávila?

Jáť se tomu neučila.“

</section>

<section>

„Jdi do háje zeleného,

najdeš hada jedového.

</section>

<section>

Uvař mu ho v teplém mlíče,

on ti skoná v malé chvilce.“

</section>

<section>

Už bratříček z lesa jede,

javorové dřevo veze.

</section>

<section>

„Pojď, bratříčku, k snídaničku,

přichystala jsem rybičku.“

</section>

<section>

„Jaká, sestro, to rybička,

bez hlavičky, bez ploutvíčka?“

</section>

<section>

„Hlavičku já posnídala,

a ploutvíčka kočka vzala.“

</section>

<section>

A když bylo po snídaní,

bratr má se k umírání.

</section>

<section>

„Jdi, sestřičko, pro vínečko,

ať okřeje mé srdéčko.“

</section>

<section>

Nabrala mu vody z louže:

„Pí, bratříčku, to zpomůže.“

</section>

<section>

A když bylo po obědě:

„Běda, sestro, zle je, zle je!

</section>

<section>

Podej, sestro, poduštičku,

ať položím svou hlavičku!“

</section>

<section>

Podala mu tvrdý kámen:

„Spi, bratříčku, s Kristem pánem!“

</section>

<section>

A když bylo po večeři,

přijeli tam tři lékaři.

</section>

<section>

„Ó vy páni lékařové,

probodněte srdce moje.

</section>

<section>

Tělo dejte pod kamení,

ať ten oheň více není.

</section>

<section>

A z kamení do kostnice,

ať ta bolest není více.“

</section>

<section>

Jeden den ho pochovala,

a druhý den psaní psala:

</section>

<section>

„Přijeď, milý, bez prodlení,

už je bratr otrávený.“

</section>

<section>

„Když jsi bratra otrávila,

ani mne bys nešetřila.“

</section>

<section>

„Ouvej Bože, jaké hoře!

nemám bratra ani muže.

</section>

<section>

Bratra jsem si otrávila,

a muže jsem nenabyla!“

Z Berounska.

</section>

<section>

(Nápěv 676.)

Pásla Juda, pásla páva

od večera až do rána.

</section>

<section>

Přijel-tě k ní šelma Němec:

„Dej, Judýtko, dej ten věnec!“

</section>

<section>

„Já– ti věnec nemohu dát,

mámť já bratra, ten je voják.“

</section>

<section>

„Bratra můžeš otráviti,

mne si za manžela vzíti.“

</section>

<section>

„Jak pak bych ho otrávila?

jáť se tomu neučila.“

</section>

<section>

„Jdi do lesa jedlového,

najdeš hada jedového.

</section>

<section>

Usekni mu jen hlavičku,

přistroj mu ho za rybičku.“

</section>

<section>

Bratr z vojny domů jede,

čtyry koně vrané vede.

</section>

<section>

„Dej koníčky do maštale,

máš tam ryby přistrojené.“

</section>

<section>

„Jaké, sestro, máš rybičky

bez hlavičky – bez ploutvičky?“

</section>

<section>

„Hlavičky jsem usekala,

a ploutvičky kočce dala.“

</section>

<section>

A když bylo po snídaní,

bratr má se k umíráni.

</section>

<section>

„Ovej, sestro, hlava bolí

vem šáteček, zavaž mi ji.“

</section>

<section>

„Kdybych chtěla vázat hlavu,

nedala bych jídla z hadů!“

</section>

<section>

„Podej, sestro, poduštičku,

ať vypustím svou dušičku!“

</section>

<section>

Podala mu tvrdý kámen:

„Umři, bratře, umři na němí“

</section>

<section>

Už bratrovi hrany zvoní,

a Judýtku kati honí.

</section>

<section>

Už bratříčka k hrobu nesou,

a Judýtku kati vedou.

</section>

<section>

Už bratříčka ve hrob klatlou,

a Judýtku kolem lámou.

Z Hradecka.

</section>

<section>

(Nápěv 716.)

Žala holka, žala trávu

na tom podviničném stavu.

</section>

<section>

Jeli tudy cizí páni:

„Pojeď, holka, pojed s námi.“

</section>

<section>

„Já bych s vámi ráda jela,

kdybych bratříčka neměla.“

</section>

<section>

„Zbav se, holka, bratra svého,

dej mu hada jedového.“

</section>

<section>

Už bratříček z vojny jede,

čtyry koně s sebou vede.

</section>

<section>

A pátý hop! na provodě:

„Jseš-li, sestro, na svobodě?“

</section>

<section>

„Jsem, bratříčku, na svobodě,

jako ryba v čerstvé vodě!

</section>

<section>

Na, bratříčku, snídaničku,

připravila jsem rybičku.“

</section>

<section>

„Jaké, sestro, máš rybičky:

bez ploutviček, bez hlavičky!“

</section>

<section>

„Já hlavičky sama snědla,

a ploutvičky kočka zvedla.“

</section>

<section>

Po snídaní hlava bolí:

„Pojď, sestřičko, zavaž mi ji!“

</section>

<section>

„Kdybych chtěla hlavu vázat,

nechtěla bych jedu dávat!“

</section>

<section>

„Jdi, sestřičko, do lednice,

natoč vína do sklenice.“

</section>

<section>

Než sestřička s vínem přišla,

už z bratříčka duše vyšla.

</section>

<section>

„Ouvej, kde jsou moje růže!

nemám bratra ani muže:

</section>

<section>

Bratra jsem si otrávila,

a muže jsem nenabyla!“

</section>

<section>

Rozpletla si dva ruličky,

vypletla z nich dva nožíčky:

</section>

<section>

Jedním hrobek vykopala,

druhým krček podřezala.

Z Budějovicka. – Srov. Čel. II, 49. III, 9, 76, 108; Suš. 167; Kol. II, 82; Zeg. P. 81, 82; Vojč. I, 71, 282, 289; Karadž. I, 215; Kukulj. I, 214; Sachar. IV, .7.

### 14.

### Otrávená milá.

(Nápěv 792.)

Tam nahoře pod lípami

tři mládenci spolu stáli,

o lásce si povídali.

</section>

<section>

Jeden začne povídati,

co chce panně darovali:

</section>

<section>

„Pěknou pentličku červenou,

stříbrem, zlatem vyráženou.“

</section>

<section>

Druhý začue povídati,

co chce panně darovali:

</section>

<section>

„Trochu utrejchu bílého

do nápoje smíchaného.“

</section>

<section>

Třetí začne hovořiti:

„Škoda pannám ublížiti.

</section>

<section>

Ale která je k libosti,

milujme ji s upřímností.“

</section>

<section>

Šla Ančička, šla pro vodu,

kde oni svou brali radu.

</section>

<section>

Šla pro vodu dolů k mostu:

„Pojď, panenko, pojď na poctu!“

</section>

<section>

Na poctu ji zavolali,

ze sklenice pít jí dali.

</section>

<section>

„Pí, napí se ze sklenice,

však nebudeš píti více!“

</section>

<section>

Ze sklenice se napila,

hned tu chvíli zbledla celá,

přišla domu, hned omdlela.

</section>

<section>

Stará matka se jí ptala:

„Co’s panenko, co’s dělala?“

</section>

<section>

„Hořkej nápoj jsem já pila,

otrávena jsem já byla!“

</section>

<section>

Pro milého si poslala:

„Což pak jsem vám udélala,

</section>

<section>

Že jste mne tak otrávili,

můj mladý věk zahubili!“

Z Hradecka. – Srov. Krol. II, 284.

### 15.

### Zabitá sestra.

(Nápěv 716.)

V Černovicích v hustém lese

hezké děvče trávu seče.

</section>

<section>

Když travičky nasekala,

za sebe se podívala.

</section>

<section>

Spatřila tu mládenečka,

zeleného myslivečka.

</section>

<section>

„Co to, děvče, co to děláš,

že v mém lese trávu sekáš?

za to zde svůj život necháš!“

</section>

<section>

„Když mám tu svůj život nechat,

potřikráte chci zavolat.“

</section>

<section>

„Zavolej si třeba pětkrát,

neslyší tě než lesní pták.“

</section>

<section>

Když podruhé zavolala,

bratr mladší ji uslyšel,

bratru staršímu pověděl.

</section>

<section>

„Milý bratře! zle je s námi,

naše sestra volá v háji.

</section>

<section>

Honem koně osedlejme

a do háje pospíchejme.“

</section>

<section>

A když do háje přijeli,

vrané koně zastavili,

myslivečka tu spatřili.

</section>

<section>

„Co jsi zabil, myslivečku,

že máš zbarvenou flintičku?“

</section>

<section>

„Já jsem zabil holubičku

na tom našem jetelíčku.“

</section>

<section>

„To nebyla holubička,

to byla naše sestřička! –

</section>

<section>

Všecky panny věnce vijou,

jen mé sestře rubáš šijou.

</section>

<section>

Všecky panny v stříbře, v zlatě,

jen má sestra hnije v blátě!“

Z Táborska.

### 16.

### Zabité děvče.

(Nápěv 716.)

V černém lese na pasece

švarné děvče trávu seče.

</section>

<section>

Jak nažala, navázala,

na milého zavolala:

</section>

<section>

„Pojď, Janečku, s druhé strany,

zdvihni na mé nůši trávy.“

</section>

<section>

Jednou rukou trávu zdvihal,

druhou rukou vínek snímal.

</section>

<section>

A když měla vínek sňatý,

hořce začala plakati.

</section>

<section>

„A když nemám vínku míti,

nechci déle živa býti!“

</section>

<section>

„Když jsi chtěla vínek míti,

neměla jsi mne volatí.

</section>

<section>

Vyvol sobě jedno z dvého,

nespoléhej na žádného.“

</section>

<section>

Ona sobě vyvolila,

třikrát k horám zavolala.

</section>

<section>

Jak ponejprv zavolala,

to se hora zelenala.

</section>

<section>

Jak po druhé zavolala,

tu se hora prohýbala.

</section>

<section>

Jak po třetí zavolala,

už ji matka nelyšela.

</section>

<section>

„Ach, synové! jeďte v hora,

naše děvče smutně volal“

</section>

<section>

Synové hned nemeškali,

k černým horám pospíchali.

</section>

<section>

Potkali tam mládenečka,

sousedového Janečka.

</section>

<section>

„Co jsi, Janku, co jsi zabil,

že’s šavličku okrvavil?“

</section>

<section>

„Zabil jsem já holubičku,

sedávala v okenečku.

</section>

<section>

Sedávala, vrkávala,

mně smutnému spát nedala.“

</section>

<section>

„Nebyla to holubička,

byla to naše sestřička!“

</section>

<section>

Sestra leží na trávníčku,

má posekanou hlavičku.

</section>

<section>

„Nyní půjdeš do vězení,

pomoci ti žádné neni.

</section>

<section>

Do vězení takového,

že nevyjdeš co živ z něho!“

Z Prachenska. – Srov. Suš. 191; Luž. I, 27; Rog. 69.

### 17.

### Zajatá.

(Nápěv 295, 724.)

Byla lučina široká, 1)

na ní travička vysoká.

</section>

<section>

„Půjdem tam na ni, sestřičko!

nažnem travičky raníčko.“

</section>

<section>

Díval se na ně z okna král,

na své pachole zavolal:

</section>

<section>

„Vstávej, pachole! stroj koně,

pojedem na hon do pole.

</section>

<section>

Budem honiti srnčata,

dvacitiletá děvčata.“

</section>

<section>

A když na louku přijeli,

vrané koníčky zdrželi:

</section>

<section>

„Kdo vám tu trávu kázal žit?

jedna musíte s námi jít!“

</section>

<section>

„Kázal nám otec a máti

trávy zelené nažati.“

</section>

<section>

Jedna ji žala, vázala,

druhá žalostně plakala:

</section>

<section>

„Ach, pro ten kousek trávníčku

mám já opustit mamičku!

</section>

<section>

Ach, pro ten kousek ostřice

mám já opustit rodiče!

</section>

<section>

Ach, pro ten kousek jetele

mám já opustit přátele!

</section>

<section>

Ach, pro ten jetelový květ

mám já opustit celý svět!“

Z Táborska.

</section>

<section>

1) Vím já lučinu širokou,

na ni travičku vysokou.

</section>

<section>

Vstaňte raníčko, sestřičky,

nažnem zelené travičky atd.

</section>

<section>

(Nápěv 633.)

Šla Liduška na travičku

do zeleného háječku.

</section>

<section>

Díval se za ní z okna pán,

na kočího si zavolal:

</section>

<section>

„Stroj, kočí, stroj koně vrany,

pojedem v hájek zelený!“

</section>

<section>

A když do hájku přijeli,

zelenou louku viděli.

</section>

<section>

Viděli na ní zvířátko,

dvacítileté děvčátko.

</section>

<section>

„Kde’s té smělosti nabrala,

abys mi na louce žala?“

</section>

<section>

„Dovolil mi sem váš šafář,

vašeho dvoru hospodář.“

</section>

<section>

„Šafářovo tu nic není,

ty musíš býti mou paní!“

</section>

<section>

„Rozvij se v kvítí metlice,

že nejsem panenkou více.

</section>

<section>

A ten bílý jetelíček,

že mám na hlavě čepeček.

</section>

<section>

To čepeček damaškový,

porty na něm pozlaceny.“

Z Bydžovska. – Srov. Suš. 189; ZpSv. II, 21; H. Luž. 27; O. Lož. 29.

### 18.

### Konvářovic Kačenka.

(Nápěv 724.)

Vím já o pěkném palouce, 1)

na něm městečko Rakovce.

</section>

<section>

Bydleli tam dva konváři,

oba dobři hospodáři.

</section>

<section>

Měl ten jeden hezkou dceru,

hezčí nežli král královnu. 2)

</section>

<section>

Plela babička zahradu, 3)

pan král jde k babě na radu:

</section>

<section>

„Hej babo, babo! dej radu,

kterak bych dostal lu pannu.“

</section>

<section>

„Má rada bude dost bodná,

bude-li jen zaplacena?“

</section>

<section>

„O plat nic ty se nestarej,

jen ty mně dobrou radu dej.“

</section>

<section>

„Kup sobě štůčku damašku,

dej si šít šaly po pražsku

a čepeček po moravsku.

</section>

<section>

Toulej se, toulej po rynku,

až ke konvářovic domku.

</section>

<section>

A když se k domku přitouláš,

na vrata venku zaklepáš.“ 4)

</section>

<section>

„Kdo to tak tluče, kdo to je, 5)

že nedá v noci pokoje?“

</section>

<section>

„Já jsem kramářka z Opavy,

jedu pro zboží do Prahy.

</section>

<section>

Vozy jsem napřed poslala,

sama jsem vzadu zůstala.

</section>

<section>

Žádám vás za přelezení 6)

třeba jen na holé zemi.“

</section>

<section>

„Jdi, Kačenko, jdi otvírat,

krásná paní stojí u vrat

</section>

<section>

Jdi, Kačenko, stroj večeři,

ať se paní navečeří.“

</section>

<section>

Pani se navečeřela,

odpočinouti žádala.

</section>

<section>

„Jdi, Kačenko, jdi lůžko stlát,

ta pani musí časně vstát!“

</section>

<section>

„Ach, tatíčku můj rozmilý!

nic rni se paní nelíbí:

</section>

<section>

Jak živa jsem neviděla,

aby paní vousy měla!“

</section>

<section>

„Jdi, Kačenko, nic nereptej,

co ti poroučím, udělej.“

</section>

<section>

Když čepec s blavy sdělala,

Kačence jej darovala.

</section>

<section>

Když prsten s prstu sdělala,

Kačence jej darovala.

</section>

<section>

„Zhasni, Kačenko, tu svíčku,

ať já si svléknu sukničku.

</section>

<section>

Já jsem panička poctivá,

víc nežli jiná stydlivá.“

</section>

<section>

A když už bylo půl noci,

paní kráčí po světnici.

</section>

<section>

A když bylo po půl noci:

„Ach otče, přispěj k pomoci!“

</section>

<section>

„Nic, Kačenko, nic nekřič ty!

však jsem já sám král Uherský.“

</section>

<section>

A když už bylo na ráno,

bylo po městě voláno:

</section>

<section>

Že konvářovic Kačenka

už není žádná panenka.

</section>

<section>

Všecky panny věnce vijou,

u konvářů čepce šijou.

</section>

<section>

Všecky panny jdou na dříví,

u konvářů strojí křtiny.

</section>

<section>

Všecky panny jdou pro vodu,

ta konvářovic k ouvodu.

</section>

<section>

„Můj bratříček z vojny jede, 7)

co on mně přesmutné veze?“

</section>

<section>

„Vezu ti věnec zelený,

perle do něho vpleteny!“

</section>

<section>

„Ach, což je mně do věnečku,

když už nejsem za děvečku!“

</section>

<section>

„Ukaž, sestro, muže svého,

muže svého, švakra mého.“

</section>

<section>

„Ach, kohož bych ukázala,

než pana krále samého!“

</section>

<section>

„Kdybych věděl, který to král,

na kusy bych ho rozsekal!“

</section>

<section>

„Toho, bratříčku! nedělej,

mé poctivosti nehledej.

</section>

<section>

Má poctivost světem běží,

žádný jí víc nedohoní.

</section>

<section>

Žádný jí víc nedohoní,

kdyby bylo tři sta koní!“

</section>

<section>

Když synáčka kolíbala,

takto jest jemu zpívala:

</section>

<section>

„Dadej, malej! mlč můj synu!

však máš tatíčka hrdinu!

</section>

<section>

Dadej, malej! mlč synu můj:

Uherský král je otec tvůj!“

Z Berounska. – Srov. Suš. 103, Kol. II, 7: H. Luž. 40.

</section>

<section>

1) Stála chaloupka v rákose,

nedaleko od vesnice.

</section>

<section>

2) Sem kladou někteří slohu tuto:

Žádný jí nemoh‘ podvesti,

jenom ten pan král Uherský,

ten podvoditel panenský.

</section>

<section>

3) Plela babička, plela len,

krásná Kačenka byla v něm.

</section>

<section>

„Půjdu k té bábě na radu,

jak bych podvedl tu pannu.

</section>

<section>

Babo, babičko! dej radu,

kterak tu pannu dostanu.“

</section>

<section>

„Já ráda dobrou radu dám,

jen když ji zaplacenou mám.“

</section>

<section>

4) Stříbrem a zlatem zadrnkáš!

</section>

<section>

5) Kdo to tluče na ty vrata?

utluče stříbra i zlata.

</section>

<section>

6) Prosím, hospodáři, tebe,

bys mi dal nocleh u sebe.

</section>

<section>

„Vždyť pak tu není hospoda,

kde bys u nás tu ležela?“

</section>

<section>

Lehnu třebas na lavičku,

sukni si dám pod hlavičku.

</section>

<section>

7) „Můj bratříček z vojny jede,

čtyry koně vraný vede.

</section>

<section>

Vítám tě, bratře, bratříčku,

z daleké cesty vojáčku!

</section>

<section>

Co mi vezeš za vítání?“

„Vezu ti věnec perlový.“

</section>

<section>

„Což bych já s věncem dělala,

když už nejsem žádná panna?“

</section>

<section>

Píseň slovenská, hlavním dílem s touto se srovnávajíc, jmenuje výslovně krále Uherského Matiáše (Korvina), o jehož milovánkách množství písní a pověstí slovanských svědčí.

Píseň lužická, jak veršem, tak i barvou básnickou od ostatních se lišíc, pokládá „Khatržinku“ za dceru krčmářovu z Dolné Hůrky, a na místě krále Uherského jmenuje »Vujrjovskoho panaw, vypravujíc, kterak tento nakoupiv sobě na trhu Zhořelském troubu plátna, sametu sto loket a bílého hedbáví, za počestnou pannu (knežnićku) přestrojen přijel do Dolné Hůrky na dvůr krčmářův, žádaje, aby ho krčmář u sebe přechoval za jednu noc: „Nechť koně stojí prostřed dvora, schovej mne jen před Vujrjovským pánem, tím Luciperem!“ Načež krčmář odpovídá:

„Kdybych chtěl přechovat tebe této noci, kdybych chtěl tě schovat, musil bych tě zavřít

pod devět zámků v desátou světničku k mojí milé dceři, krásné Kateřince.“

### 19.

### Nalezená sestra.

(Nápěv 520,)

Plouli rytíři po brodě,

připlouli k nové hospodě.

</section>

<section>

„Šenkýřko, hezkou dceru máte!

komu ji ke cti dochováte?“

</section>

<section>

„To není, rytíři, dcera má,

jeť to dívecka služebná.“

</section>

<section>

Poslala Lenorku pro vodu,

smýšlela o ni zlou radu.

</section>

<section>

Lenorka pozorná byla,

pod okýnkem je slyšela.

</section>

<section>

„Jdi, Lenorko, jdi lůžko stlát,

pan rytíř dřímá, půjde spat.“

</section>

<section>

Lenorka do pokoje vkročí,

pan rytíř si ji zaskočí.

</section>

<section>

„Nech ty mne, rytíři, s pokojem,

ať odejdu s pánem Bohem!

</section>

<section>

Ač jsem jen dívečka služebná,

můj rod se tobě vyrovná.“

</section>

<section>

„Jak se mi tvůj rod vyrovná,

když jsi dívečka služebná?“

</section>

<section>

„Když jsem já maličká byla,

před domem jsem si hrávala.

</section>

<section>

Po zlatém písku jsem běhala,

červeným jablíčkem koulela.

</section>

<section>

Jeli jsou tudy cikáni,

na vůz pod plachtu mne vzali.

</section>

<section>

Do cizí země zavezli,

za míru ovsa prodali.“

</section>

<section>

„Pověz mi, Lenorko má milá,

jaký to dvůr tvůj otec má?“

</section>

<section>

„Dům je z bílého mramoru,

okna z červených kamenů.“

</section>

<section>

„Oj, ty’s Lenorka, sestra má,

sestra má vlastni rozmilá!

</section>

<section>

Sedům let jsem tebe hledal,

všecky země jsem prohledal.

</section>

<section>

Lehni si, sestřičko, na lože,

já budu chodit po dvoře.

</section>

<section>

A když už bylo na ráno,

bylo jest na ni voláno:

</section>

<section>

„Vstávej, Lenoro, nahoru!

vem bílý čepec na hlavu.“

</section>

<section>

„Vstávej, má sestřičko, nahoru!

pojedem k bílému dvoru.

</section>

<section>

Panímámo! co mi dáte?

mou nevěstu uhlídáte!“

</section>

<section>

„Ach, což mi po tvé nevěstě,

když budu vždycky jí v cestě!“

</section>

<section>

„Panímámo! co mi dáte?

mou sestřičku uhlídáte!“

</section>

<section>

„Stříbro, zlato bych ti dala,

kdybych ji zas uhlídala!“

</section>

<section>

A když se spolu vítaly,

obě radostí plakaly.

Z Berounska.

</section>

<section>

(Nápěv 368.)

Nedaleko Kolína

stojí hospoda nová,

stojí hospoda nová,

z kamene vystavená.

</section>

<section>

Jedou tam tři pánové,

tři krásni rytířové:

„Hej, šenkýřko, toč pivo!

skoč, šenkýřko, dej víno!“

</section>

<section>

Kačenka víno nese,

až se ji hlava třese,

to od dobrých korálů,

od stříbrných tolarů.

</section>

<section>

„Je, šenkýřko, dcera tvá?

čili tvoje přátelská?“

„Ani není dcera má,

ani žádná přátelská.

</section>

<section>

Od formanů koupená

za čtyry mázy vína,

za čtyry mázy vína,

za jednu otep sena.“

</section>

<section>

„Co, šenkýřko, co ti dát,

bych s ní moh té noci spát?“

„Pět dukátů nebo šest,

dost bude za její čest!

</section>

<section>

Jdi, Kačenko, lože stlát,

pan rytíř už půjde spat!“

Jak Kačenka pokročí,

rytíř za ni poskočí.

</section>

<section>

„Ani se mne netýkej,

mou osobo ve cti měj!

jsemť já z rodu dobrého,

z rodu tobě rovného!“

</section>

<section>

„Když jsi z rodu dobrého,

oznam mi otce svého.“

„Můj otec pán rytířský

někde v zemi Uherský.“ 1)

</section>

<section>

„Prosím, dej mi znamení,

jaké má on staveni?“

„Stavení je z mramoru,

zlaté schody nahoru.“

</section>

<section>

„Ty‘s, Kačenko! sestra má,

sestra moje rozmilá,

co dítě ukradená,

nyní zas nalezená!

</section>

<section>

Sedům let jsem tě hledal,

s koně na koně vsedal,

s koně na koně vsedal,

tři sta jsem jich potrhal!

</section>

<section>

Pojď, šenkýřko, nahoru,

zaplatím ti tvoji mzdu.“

Šla šenkýřka nahoru,

rytíř uťal jí hlavu –

zaplatil jí její mzdu.

Z Prachenska. – Srov. Suš. 177; Kol. II, 5; H. Lul. 33; D. Luž. 33: Žeg. P. I, 168; II, 24; Topal. T, 3; Wunderhom II, 277; Seckendorf´s Musenalm. 1808, 29; Erlach’s Samml. II, 146; Kretschmer’s Samml. II, 81.

</section>

<section>

1) V písni slovenské sní místo toto:

– som a rodu velkého

Dinděš krála mladého;

v lužické pak stoji:

Čeja da Maruška tola ty sy?

„Z cuseje zemje Kajnfaljerec džóvka.“

### 20.

### Oklamaný Turek.

(Nápěv 360.)

Byl jest jeden zeman,

měl překrásnou dceru,

ach Bože! Přehoze!

jménem Kateřinu.

</section>

<section>

Zvěděl o ní, zvěděl

ten Turecký kníže,

ach Bože! Přebože!

psaníčko ji píše.

</section>

<section>

Psaníčko jí napsal,

prstýnek dal k tomu,

aby bylo dáno

do jejího domu.

</section>

<section>

Jak psaní dostala,

dala pantátovi,

aby se podíval

co v něm psáno stoji.

</section>

<section>

Pantáta čte psaní,

smutně sobě vzdychá,

ach Bože! Přebože!

smutně sobě vzdychá.

</section>

<section>

„Můj zlatý pantáto!

co vy tak vzdycháte?

co vy v tom psaníčku

zlého nalézáte?“

</section>

<section>

„O má dcero drahá!

kterak nemám vzdychal,

když tě mám Turkovi

za ženu odevzdat?“

</section>

<section>

„Můj zlatý pantáto!

toho nedělejte,

tomu Turkovi mne

v ruce nedávejte!“

</section>

<section>

Turek jede do vrat.

„Jděte mu otvírat:

já jdu do komůrky,

tam budu umírat.“

</section>

<section>

„Dobrej den, matičko!

kde je vaše dcera?“

„Tam v komůrce leží,

ach, umřela včera!“

</section>

<section>

Nechtěl Turek věřit,

do komůrky zašel,

ach Bože! Přebože!

umrlou ji našel.

</section>

<section>

Vyndal z kapsy šátek,

utíral si líčko:

„Proč’s mě opustila,

má drahá perličko?“

</section>

<section>

Dal jí rubáš šíti

z růžové dykyty:

„Proč jsi mi uvadlo,

mé převzácné kvítí?“

</section>

<section>

Vyndal drahé perle,

dal jí kolem krku;

vyndal zlatý prsten,

dal na její ruku.

</section>

<section>

Dal jí truhlu líti

ze stříbra čistého,

a na truhlu víko

ze zlata ryzého.

</section>

<section>

Stříbrnou motykou

dal jí hrob kopali,

a zlatou lopatou

zem vyhazovati.

</section>

<section>

Dal ji hrana zvonit

po celé krajině,

aby bylo slyšet

do Turecké země.

</section>

<section>

Turek z domu jede,

dcera z komůrky jde:

„Provázej tě pán Bůh

do Turecké země!“

</section>

<section>

Turek jede v poli,

kloboučkem zatočil,

Ach Bože! Přebože!

hořem se rozskočil.

Z Klatovska. – Srov. Krol. I, 580; Čel. III, 11; Suš. 124; Kol. II, 8, 392; Zeg. P. 1, 173; Olesk. 487; Vraz I, 50; Karadž. I, 551.

</section>

<section>

Jiné počátky písně této.

a.

Na Tureckém pomezí

má tam vrátný dceru:

Ach Bože! Přebože!

kýž já jí dostanu!

</section>

<section>

Napsal jsem jí psaníčko,

prstýnek dal k tomu atd.

b.

(Nápěv 659.)

Ten zábranský kovář

překrásnou dceru má;

pře-můj milý Bože!

komu on ji oddá?

</section>

<section>

Ach oddá ji, oddá,

to Turku velkému,

pře-můj milý Bože!

to vrahu lítému atd.

Z Klatovska.

c.

Měl jest zeman dceru,

jménem Kateřinu;

ach Bože můj milý, rozmilý!

jménem Kateřinu.

</section>

<section>

Ach Káčo, Kačenko!

máš býti Turkova,

ach Bože můj milý, rozmilý!

máš býti Turkova.

</section>

<section>

Já Turkova nebudu,

radš života zbudu,

ach Bože můj milý, rozmilý!

radš života zbudu atd.

Z Bydžovska.

### 21.

Manželka vražednice.

(Nápěv 295.)

Přihodila se novina,

že paní pána zabila.

</section>

<section>

Do zahrady zakopala

a zem na něm ušlapala.

</section>

<section>

Přijeli tam dvá pánové,

mrtvého pána bratrové.

</section>

<section>

„Pověz nám, paní švagrová!

Kam´s svého pána poděla?“

</section>

<section>

„Dnes třetí den, co odejel,

nevím, přesmutná, kam se děl!“

</section>

<section>

Šli pánové do komory,

našli jeho klobouk nový.

</section>

<section>

„Pověz nám, paní švagrová!

kam´s svého pána poděla?“

</section>

<section>

„Dnes třetí den, co odejel,

nevím, přesmutná, kam se děl.“

</section>

<section>

Šli pánové do maštale,

našli jeho koně vrané.

</section>

<section>

„Pověz nám, paní švagrová!

kam´s svého pana poděla?“

</section>

<section>

„Dnes třetí den, co odejel,

nevím, přesmutná, kam se děl.“

</section>

<section>

Šli pánové do stodoly,

našli jeho kočár nový.

</section>

<section>

„Pověz nám, paní švagrová!

kam´s svého pána poděla?“

</section>

<section>

„Dnes třetí den, co odejel,

nevím, přesmutná, kam se děl!“

</section>

<section>

Šli pánové do pivnice,

našli krve dvě sklenice.

</section>

<section>

„Pověz nám, paní švakrová!

co ta čerstvá krev znamená?“

</section>

<section>

„Zabila jsem dvě kačice,

bylo krve dvě sklenice.“

</section>

<section>

Šli pánové do zahrady,

našli tam jeho hrob mladý.

</section>

<section>

„Pověz nám, paní švagrová!

co ta nová zem znamená?“

</section>

<section>

„Našila jsem hlavatice,

můj pán ji má rád velice!“

</section>

<section>

„Zrádná jsi, pani švagrová,

ty jsi nám bratra zabila!

</section>

<section>

Ustroj se, paní švagrová!

pojedeš s námi do Brna.“

</section>

<section>

Když jeli podlé štěpnice,

zlomila štípek vichřice.

</section>

<section>

„Škoda tě, štípku zelený,

že musíš přijít v zmaření!“

</section>

<section>

„Darmo mě, paní, lituješ,

když sama na smrt putuješ!“

Z Táborska. – Srov. Suš. 95; Kol. II, 36; Vójc. I, 115; II, 304; 01. 505.

### 22.

### Václavíček.

(Nápěv 60.)

Byla jest jedna matička,

syna měla Václavíčka.

</section>

<section>

Ženiti se mu nedala,

milou opustit kázala.

</section>

<section>

Václavíček se rozhněval,

do Benešova vandroval.

</section>

<section>

Zabil v Sázavě jednoho,

u Benešova druhého,

za Benešovem třetího.

</section>

<section>

Tu Václavíčka dostali,

do radné šatlavy dali.

</section>

<section>

„Ach! kýž mám posla rychlého,

tak jako ptáčka zlítného:

</section>

<section>

By pověděl mé mateři,

ať nečeká mne k večeři.

</section>

<section>

Ba ani zejtra k obědu,

neb já víc domů nepřijdu.

</section>

<section>

At pošle mně dvě košile,

dvě košile pěkné bílé!

</section>

<section>

Jednu košili konopnou,

druhou košili kmentovou.

</section>

<section>

V konopné budu seděli,

v kmentové budu viseli.

</section>

<section>

By pověděl mé panence,

ať mi sem pošle dva věnce:

</section>

<section>

Ten jeden pěkný růžový,

ten druhý pěkný zelený.

</section>

<section>

V růžovém budu seděli,

v zeleném budu viseti.“

</section>

<section>

Jak se máteř dozvěděla,

do Benešova běžela:

</section>

<section>

„Kde je ta radná šatlava,

co jali mého Václava?

</section>

<section>

Co’s, Václavíčku, co’s dělal,

že jsi tři lidi zmordoval?“

</section>

<section>

„Já nekrad, já jen mordoval

pro děvče, co jsem miloval.“

</section>

<section>

A když už bylo na ráno,

bylo biřicem voláno. 1)

</section>

<section>

A když už bylo co na den,

Václavíček byl vyveden.

</section>

<section>

A když už byli na rynku,

dala mu věnec z barvínku.

</section>

<section>

A když už byli na mostě,

dala mu prsten za dvě sté.

</section>

<section>

A když už byli u vršku,

Václav viděl šibeničku:

</section>

<section>

„Kdybych byl věděl před lety,

že na ní budu viseti,

</section>

<section>

Byl bych ji dal zlatem pobit,

českými groši ozdobit!“2)

</section>

<section>

A když už byli na vršku:

„Počkej, kate mistře! trošku,

</section>

<section>

Ať já se ještě ohlídnu,

pro které děvče na smrt jdu.

</section>

<section>

Pro to děvče černooký,

co má podepřené boky!

</section>

<section>

Z Berounska, 91; Kol. I, 340; II, 395,

1) bylo od práva voláno.

2) Srov. Tambur, III. I. str. 58.

### 23.

### Matoušek a Majdalenka.

(Nápěv 763, 764.)

Zabil jest Matoušek,

zabil Majdalenku,

že jí nesměl vzíti

za svoji manželku.

</section>

<section>

Často tam chodíval,

do půl noci býval;

mile s ní rozmlouval,

lásku přisliboval.

</section>

<section>

Když hodina byla:

„Vstaň, Madlenko milá!

vstaň a vyprovoď mne

do šírého pole!“

</section>

<section>

Majdalenka vstala,

jej vyprovázela,

běloučkým šátečkem

oči utírala.

</section>

<section>

Vyprovodila ho

až k panskému dvoru:

„Jdi už, můj Matoušku,

s pánem Bohem doma!

</section>

<section>

Neb já s tebou dále

nemohu se bráti;

lál by mně tatíček,

lála by mně máti.“

</section>

<section>

Loudil ji a loudily

tam až na rozcestí;

ach, nenadála se

tu svého neštěstí!

</section>

<section>

Tam jí na krk šloupil,

ruce, nohy zlámal,

jako ten ukrutník

s ubohou nakládal.

</section>

<section>

Ona ho prosila:

„Ach pro rány Krista!

jen mne, můj Matoušku,

nezabí dočista!“

</section>

<section>

Ona ho prosila:

„Ach pro všecky Svaty!

jen mne, můj Matoušku,

nech vyzpovídati!“

</section>

<section>

„O! jak já dám tobě

té zpovědi dosti,

až tobě polezou

z hlavičky ven kosti!“

</section>

<section>

Pak ji tam zahrabal

pod zeleným hlohem,

jen kousek fěrtoušku

jí vykoukalo ven.

</section>

<section>

A když domů přišel,

otci tak povídal:

„Už jsem mlynářovu

Majdalenku nechal.“

</section>

<section>

„Dobře´s tak, Matoušku,

dobře´s tak udělal,

že jsi mlynářovy

Majdalenky nechal.

</section>

<section>

Ty si můžeš vybrat

podlé své libosti,

která bude míti

stříbra, zlata dosti.“

</section>

<section>

„Ach! vy to, tatíčku,

vy mně to pravíte:

však o té žalosti

v mém srdci nevíte!“

</section>

<section>

Když do zámku přišel,

pan správce se ho ptal:

„Kde jsi mlynářovy

Majdalenky nechal?“

</section>

<section>

Majdalenka leží

pod zeleným hlohem:

a Matoušek stojí

před širokým stolem! 1)

</section>

<section>

Majdalenku nesou

čtyry panny z trní,

a Matouška vedou

kati do vězení.

</section>

<section>

Majdalenku nesou

mládenci pod věnci,

a Matouška vedou

kati na šibenci.

</section>

<section>

Tu rodičů prosil

by mu odpustili,

že tak skrze něho

dcerušku ztratili.

</section>

<section>

„My ti odpouštíme

tvoji vinu všickni,

jest-li ti odpustí

právo Holomoucký.“

</section>

<section>

„Tatíčku, matičko!

toho já nežádám:

pro vaši Madlenku

milerád umírám.

</section>

<section>

Co jsem já zasloužil,

sám trest na se žádám,

a tuto výpověd

na sebe vydávám:

</section>

<section>

Hlavu na špic dejte,

kolem mne lámejte:

co jsem jí udělal,

tak mně udělejte!“

</section>

<section>

Hlavu na špic dali,

kolem ho lámali;

jak sobě sám žádal,

tak mu udělali.

Z Hradecka a z Berounska. – Srov. Suš. 136. 1) T. j. na soudu před právem.

### 24.

### Dorna vražednice.

(Nápěv 750.)

Vím já jeden pivovárek,

vaříval tam Váša sládek.

</section>

<section>

Dobré pivo vařívával,

hezké holky milovával.

</section>

<section>

Dorna byla nejhezčejší,

všem mládencům nejmilejší.

</section>

<section>

Věnce vila, nedovila,

než dovila, syna měla.

</section>

<section>

„Vášo sládku! co mám dělat?

mám-li tomu smrt udělat?“

</section>

<section>

„Dělej, Dorno, jak rozumíš,

jenom ať se neprozradíš!“

</section>

<section>

Vzala hedbávnou tkaničku,1)

podvázala mu hlavičku.

</section>

<section>

Pod jabloň jej zakopala,

ručička mu vykoukala.

</section>

<section>

Panské děvče ji vidělo,

šlo nahoru, povědělo:

</section>

<section>

„Panímámo! zlá novina:

Dorna uškrtila syna.

</section>

<section>

Vzala hedbávnou tkaničku,

podvázala mu hlavičku.

</section>

<section>

Do zahrádky zakopala,

suchým listím přisypala!“

</section>

<section>

„Jdi, mé dítě, jdi mi dolů,

ať jde Dorna hned nahoru!

</section>

<section>

Vítám té, má služebnice,

svého syna vražednice!“

</section>

<section>

„A já žádná vražednice,

pánova jsem služebnice!“

</section>

<section>

„Jdi, mé dítě, pro faráře,

který pannám ruce váže,

a jich více nerozváže.

</section>

<section>

Jdi, mé dítě, pro purkmistra,

který vozí panny z města!“

</section>

<section>

Už Dorničku, už ji vezou,

radní páni za ní jedou.

</section>

<section>

Když přijeli k šibenici,

dal se s Dornou kat do řeči:

</section>

<section>

„Chceš, Dorničko, chceš má býti?

chci si tebe vykoupiti:

</section>

<section>

Žejdlík dukátů za tě dám,

druhý k tomu ještě přidám!“

</section>

<section>

„Když jsem nebyla sládkovou,

nechci také být katovou! 2)

</section>

<section>

Dělej, kate, co máš dělat,

nedej mi tu dlouho čekat.

</section>

<section>

Já jsem tu smrt zasloužila,

tři syny jsem uškrtila:

</section>

<section>

Ten jeden byl s panem králem,

ten druhý byl s radním pánem,

ten třetí byl s Vášou sládkem.“

</section>

<section>

Kat se točí na botičce, 3)

už hlavička na trávníce.

</section>

<section>

Lámejte chvojku zelenou,

přikrejte tu krev červenou,

</section>

<section>

Aby vrány nekvákály,

a mládenci neplakali.

</section>

<section>

Jedna vrána zakvákala,

sto mládenců rozplakala.

Z Hradecka. –Srov. Krol. I, 167; Suš. 158.

</section>

<section>

1) Dorna dolů hned běžela,

zlatou šňůru z truhly vzala.

</section>

<section>

Syna svého uškrtila,

do zahrádky zakopala.

</section>

<section>

2) S místem k tomuto podobným potkáváme se v jednom variantu písně polské: Matka vražednice (K. W. Wójcicki Tom. I. str. 92), jenž takto zní:

„Oj, chceszžc ty, burmistrzówno, moja byé?

móglbym ja cię od téj męki wyzwolié.“

</section>

<section>

Oj! nie byla moja matka pánowa,

i ja též nie mysle byé katowa:

</section>

<section>

Ano i z jedné písně slovenské: Vmoriteljka (St. Vraz. razd. I. str. 136) táž myšlénka zaznívá:

„Orša, řeš ti moja biti,

ali češ glavó zgibiti?

</section>

<section>

„Jaz čem raj glavó zgibiti,

kak pa tvoja biti.“

</section>

<section>

3) Tu kat celý rozzlobený

stal ji hlavu bez prodlení.

</section>

<section>

Sekejte trávu zelenou,

přikrejte tu krev červenou atd.

### 25.

### Mužova vražednice.

(Úlomek.)

Poslechněte lidé málo,

co se v Domažlicích stalo:

byla tam jedna paní,

chodil myslivec za ní.

</section>

<section>

Chodil za ní devět neděl,

žádný o tom nic nevěděl;

až jsou přišli myslivci,

vyskoumali ty věci.

</section>

<section>

„Pět set bych vám ráda dala,

kdyby se mně vůle stala:

byste mně zabil muže,

neb už mne mrzí tuze.“ 1)

Z Klatovska. – 1) Dále chybí.

### 26.

### Zpronevěřilý ovčák.

(Nápěv 493.)

Pase ovčák ovce

na zelené louce.

</section>

<section>

Šel tam tudy řezník

a s ním strakatý psík.

</section>

<section>

„Zdař pán Bůh, ovčáče!

zač dáš čtyry ovce?“

</section>

<section>

„Čtyry za dva zlaty,

jsou peníze taky.“

</section>

<section>

Peníze vzal, prohrál,

ovečky domů hnal.

</section>

<section>

Ovčák žene domů,

pán jde proti němu:

</section>

<section>

„Zdař pán Bůh, ovčáče!

Kam´s dal čtyry ovce?“

</section>

<section>

„Přišli čtyři vlci,

každý vzal po ovci.“

</section>

<section>

„Máš hůl, měl’s je hnáti;

máš psa, měl´s ho štváti.“

</section>

<section>

Nedaleko Lysy

ovčáček tam visí.

Z Boleslavska. – Srov. Suš. 132.

### 27.

### Utonulá.

(Nápěv 55.)

Bude vojna, bude,

kdo tam na ni pojde?

která má milého

k sobě upřímného,

ta naříkat bude.

</section>

<section>

„A já mám milého

k sobě upřímného:

kdyby mně císař pán

koníčka daroval,

sedla bych na něho.“

</section>

<section>

„Co bys tam, má milá,

co bys tam dělala?“ –

„Prala bych košile,

abys chodil bíle,

to bych tam dělala.“

</section>

<section>

„Kde bys je, má milá,

kde bys je máchala?“ –

„V Dunaji je kámen,

tam bych stála na něm,

tam bych je máchala.“

</section>

<section>

„Kde bys je, má milá,

kde bys je sušila?“ –

„Na královském dvoře,

na hedbávné šňůře,

tam bych je sušila.“

</section>

<section>

„Kde bys je, má milá,

kde bys je skládala?“ –

„Na vraném koníčku,

můj zlatý holečku,

tam bych je skládala.“

</section>

<section>

„Vrať se, milá, domfi,

poruč pánu Bohu:

až sedum let mine,

ta vojna pomine,

potom si tě vemu.“

</section>

<section>

„Sedum let dochází,

milý nepřichází:

ach Bože, Bože můj!

on mi tam zahynul,

má radost přechází.“

</section>

<section>

U Dunaje stála,

Dunaje se ptala:

„Jsi-li tak hluboký,

jako jsi široký?“

Dunaje se ptala.

</section>

<section>

Do vody skočila,

hned se potopila:

„Ach Bože, Bože můj!

nade mnou se smiluj,

co jsem učinila!“

</section>

<section>

Její bílé nohy

po písku šlapají;

její bílé ruce,

její bílé ruce

břehu se chytají.

</section>

<section>

Její černé vlasy

Po vodě plávají;

její modré oči,

její modré oči

k nebi se zdvihají.

</section>

<section>

Sedum let minulo,

milý z vojny jede:

což jeho vraný kůň,

což jeho vraný kůň

pod ním tak těžce jde?

</section>

<section>

„Což pak, můj koníčku,

což mi tak těžce jdeš?

zdali mne mladého

jinocha švárného

unesti nemůžeš?“

</section>

<section>

„Netíží tvé tělo,

tíží mě tvá milá:

která se pro tebe,

která se pro tebe

včera utopila.“

</section>

<section>

Milý se otočil,

s koně dolů skočil,

a svůj ostrý palaš,

a svůj ostrý palaš

v srdci si omočil.

</section>

<section>

Nenašli se spolu

na tom marném světě:

nynčko jim na hrobě,

nynčko jim na hrobě

rozmarína květe.

Z Čáslavska, z Hradecka a j. – Srov. Čel. III, 18; Suš. 86; Lip. I, 77.

### 28.

### Utopená.

(Nápěv 360.)

Pod okýnkem stával, 1)

na housličky hrával,

na svou nejmilejší

smutně povolával.

</section>

<section>

„Spíš-li nebo nespíš,

nebo mne neslyšíš?

nebo mně, má milá,

otevřití nesmíš?“

</section>

<section>

„Nespím já, ach nespím,

dobře tebe slyším:

jen že ti, můj milý,

otevřití nesmím.

</section>

<section>

Naše máma leží

zrovna vedle dveří,

ona by slyšela,

když bych otvírala.“

</section>

<section>

Máma ráno vstala,

dcerušky se ptala:

„Dcero moje milá!

s kým’s to rozmlouvala?“

</section>

<section>

„S kým bych, mámo, jinším,

než s mým nejmilejším:

on k nám v noci chodí

a mě ze sna budí.“

</section>

<section>

„Jest-li pravda není,

stroj se k utopení,

stroj se k utopení,

chlapec k oběšeni.“

</section>

<section>

Dcera to slyšela,

k Dunaji béžela;

jak k Dunaji přišla,

do něho skočila.

</section>

<section>

„Bože na výsosti,

vem mě do radosti!

už mé bílé ruce

břehu se chytají.

</section>

<section>

Už mé bílé nohy 2)

písku dosahají;

už mé černé vlásky

po vodě plývají.

</section>

<section>

Už mé černé oči

po horách se točí,

po horách, po lesích,

po mém nejmilejším!“

Z Klatovska. – Srov. Suš. 89.

</section>

<section>

1) Přišel pod okýnko:

„Spíš-li, má panenko!

spíš-li, čili nespíš,

nebo mne neslyšíš?“

</section>

<section>

2) Už mé milé vlásky

plujou pres oblásky;

už mé modré oči

po horách se točí.

### 29.

### Nešťastný milý.

(Nápěv 15, 16.)

Ach, zdál je mi se v noci sen,

že můj milý mi přijel sem:

já procitnu – tu nic není,

jenom mně srdce mé bolí.

</section>

<section>

Bych měla posla tajného,

poslala bych pro milého:

běž, můj poslíčku, jako pták,

pozdrav milého nastokrát.

</section>

<section>

Poslíček se k hradu blíží,

můj milý z hradu vyhlíží:

„Vrať se, poslíčku, zas domů,

že dnes přijití nemohu.

</section>

<section>

Zahynul z bílé růže květ,

jenž mi byl dražší nežli svět;

koho jsem v srdci nosila,

toho jsem smutná ztratila!

</section>

<section>

Že přijdu ráno, raníčko,

dříve než vyjde sluníčko.“

Sluníčko s hory vychází,

můj milý mi nepřichází.

</section>

<section>

Můj milý jede po mostě,

pod ním koníček za dvě stě;

koníček si poskakuje,

mé srdéčko se raduje.

</section>

<section>

Koníček zlámal nožičku,

můj milý srazil hlavičku.

Kde mám pomoci hledati?

kam pro lékaře poslali?

</section>

<section>

„Lékaře ty mně nejednej,

raděj mi hranu zvonit dej.“

Zvoňte hrany na vše strany,

umřelo mně potěšení.

Z Hradecka. – Srov. Čel. II, 36; Krol. I. 597; Suš. 187; Luž. 101.

### 30.

### Porada.

(Nápěv 137, 138.)

Chodila matička,

po břehu chodila;

švárného synáčka

na ruce nosila.

</section>

<section>

„Ach synu, synáčku,

co ti mám udělat?

mám-li tě utopit,

nebo tě vychovat?“

</section>

<section>

„Má milá maličko,

toho nedělejte;

radš mě vychovejte,

na vojnu mě dejte.

</section>

<section>

Přijde vám pochvala

od krále našeho,

že jste vychovala

vojáka švárného.

</section>

<section>

Přijde vám pochvala

od císaře pána,

že jste vychovala

švárného hulána.“

Z Čáslavska. – Srov. Čel. III, 13; Suš. 580 Kol. I, 362.

### 31.

### Vzkázání.

(Nápěv 306.)

Když se milý na vojnu bral, 1)

své panence přikazoval,

aby se mu nevdávala,

sedům let na něj čekala:

</section>

<section>

„Má panenko! nevdávej se,

za sedům let přijdu zase;

za sedům let přijdu domů,

zlatý prsten nosit budu.“

</section>

<section>

A když bylo v sedmém roce,

žala trávu při potoce;

když nažala, navázala,

po poli se ohledala.

</section>

<section>

Neviděla tam žádného,

jen vojáčka samotného;

ptala se ho: „Můj panáčku!

víte-li o mém miláčku?“

</section>

<section>

„Tvůj milý se tam oženil,

já sám na jeho svatbě byl.

Co mu vzkážeš, holubičko,

bílá, červená růžičko?“

</section>

<section>

„Vzkazuju mu tolik toho:

aby do něj udeřilo!“

Otočil se a zasmál se,

zlatý prsten zatřpytil se.

</section>

<section>

„To je prsten s mého prstu,

co jsem dala mu na cestu!“ –

„Co mu vzkážeš, ještě více,

ty modrooká dívčice?“

</section>

<section>

„Vzkazuju mu tolik zdraví,

co je na té louce trávy;

vzkazuju mu tolik štěstí,

co je kapek v hustém dešti!“

</section>

<section>

Kostelíček v černém lese:

„Pojď, má milá, oddáme se;

pan farář nám ruce sváže,

žádný nás už nerozváže.“ 2)

Z Hradecka. – Srov. Suš. 113; Kol. n, 382: H. Luž. 72; D. Luž. 27; Kor. 1, 51; Vraz I, 60; Kretschmer I, 62; Büsching 193; Wunderhorn I, 61; Meinert 243.

</section>

<section>

1) Můj milý na vojnu jede,

a co on mně přikazuje?

abych já se nevdávala,

sedum let na něj čekala atd.

</section>

<section>

2) Na konci dodávají:

Skládal voják tu písničku,

dal ji milé za hubičku;

ta písnička velmi hezká,

stojí nejmíň za dvá česká.

### 32.

### Věrná plečka.

(Nápěv 266.)

Když matička

sama doma byla,

kumpanie

husarů přijela – tam.

</section>

<section>

„Panímámo,

hezkou dceru máte,

škoda že jí

doma nemíváte – tam.“

</section>

<section>

„Moje dcera

ta je v šírém poli,

ona pleje

pšeničku z koukolí – tam.“

</section>

<section>

A když záhon

pšeničky vyplela,

tu škadronu

husarů viděla – tam.

</section>

<section>

„Pěkně vítám,

páni husarové!

viděli jste

potěšení moje – tam?“

</section>

<section>

„Viděli jsme,

ale neživého:

spad s koníčka,

hlava vedle něho – tam.

</section>

<section>

Pojeď s námi,

a nech toho plení, 1)

vybereš si

jiné potěšení – tam.“

</section>

<section>

„Nežli bych já

za busarku byla,

radši bych hned

do vody skočila – tam.

</section>

<section>

Do té vody,

do té prohlubničky,

kde můj milý

napájel koníčky – tam.

</section>

<section>

Do té vody,

kde se kolem točí:

ach, přeškoda

jeho černých očí – tam!“

Z Klatovska. – Srov. Čel. I, 58; Krolm. I, 540; Suš. 589; Kol. I, 389; Žeg. P. 149; Vójc. I, 103.

1) Nech, panenko,

nech trhání trávy:

vem kabátek,

pomašíruj s námi – tam.

### 33.

### Pastevnice.

(Nápěv 502, 503.)

Pásla husy nade dvorem,

sama seděla

pod javorem.

</section>

<section>

Vila věnec olivový,

a jetelíčkem

a koukolíčkem

proplítaný.

</section>

<section>

Jel tam tudy její milý:

„Dej mi ten věnec

olivový.“

</section>

<section>

„Já ti věnec nesmím dáti,

kárala by mě

moje máti.“

</section>

<section>

„Bojíš-li se pokárání,

pojď, pojed přes ty

hory s námi.“

</section>

<section>

„Já bych s vámi ráda jela,

komu bych husy

zanechala?“

</section>

<section>

„Pusť husičky po vodičce,

nech ať poplynou

k tvé matičce.

</section>

<section>

Pust husičky po potůčku,

sami pojedem

po lehoučku.“

</section>

<section>

Stará husa zakejhala,

stará matička

zaplakala.

</section>

<section>

„Hejhej, huso, kejhej více,

nedokejháš se

pastevnice!“

Z Berounska. – Srov. Suš. 133.

### 34.

### Děvče u potoka.

(Nápěv 503.)

Teče voda

z lesa dolem:

má milá seděla

pod javorem.

</section>

<section>

Přišel je k ní

mládeneček:

„Dej mi, panenko,

ten věneček!“

</section>

<section>

„Já ti věnec

nesmím dáti:

hněvala by se

moje máti.“

</section>

<section>

Koukal na ni

přes jedličku:

jedličku přeskočil,

pěkně se zatočil,

dal hubičku.

Z Budějovicka.

### 35.

### Sňatek v lese.

(Nápěv 546.)

Ráno vstala, posnídala,

po snídaní husy hnala.

</section>

<section>

Hnala, hnala na trávníček,

na zelený jetelíček.

</section>

<section>

Na vršíčku sobě sedla,

ze slziček věnec vila.

</section>

<section>

Než ten věneček dovila,

třikrát padla a omdlela.

</section>

<section>

„Zamčené jest moje srdce,

sám pán Bůh ví, kdo má klíče.

</section>

<section>

Ach, vím dobře, kdo klíče má,

komu jsem je sama dala!“

</section>

<section>

Teče voda od hor dolu:

„Pojď“, má milá, půjdem spolu.“

</section>

<section>

„Jaké jest to,putování,

když jsme spolu neoddáni?“

</section>

<section>

„Stoji kostel v černém lese,

pojď, má milá, oddáme se!“

</section>

<section>

„Jaké jest to oddávání,

když rodiče tomu brání!“

</section>

<section>

„Tam v kostele páter káže,

ten nám štolou ruce sváže.

</section>

<section>

Sváže, sváže – nerozváže,

až sám pán Bůh s nebe zkáže.“

Z Berounska. – Srov. Suš. 356.

### 36.

### Děvče s pávem.

(Nápěv 507.)

Pásla panenka páva

mezi horami sama;

jeli tam tudy páni:

„Pojeď, panenko, s námi.“

</section>

<section>

„Kdybych já s vámi jela,

kam pak bych páva děla?“ –

„Pusť páva po potoce,

a pojď jen s námi předce.“

</section>

<section>

„Já nejsem chůzi zvyklá,

špalíček se mi viklá;

zůstanu radši doma,

stala by se mi škoda.

</section>

<section>

Jeďte si, milí páni,

já nepojedu s vámi:

jeďte si s pánem Bohem,

já půjdu za svým pávem.“

Z Berounska. – Tanec „Menuet“. Srov. Čel. I, 52; Suš. 801; Kol. I, 322.

</section>

<section>

(Nápěv 586.)

Pásla panenka páva

mezi horama sama,

pásla husičky

vedlé vodičky,

čekala na hulána.

</section>

<section>

Kam pak, můj milý, jedeš?

což mne s sebou nevemeš?

„Jedu do pole,

panenko moje:

ty se mnou jet nemůžeš.“

Z Prachenska.

### 37.

### Děvče a huláni.

(Nápěv 766.)

Z horama, za lesama

tancovala má panenka

s děvčatama.

</section>

<section>

Jeli tudy dvá huláni:

„Pojeď, holka, hezká holka,

pojeď s námi.“

</section>

<section>

„Nežli bych já s vámi jela,

raděj bych se v té Berounce

utopila!“

Z Berounska.

### 38.

### Stálá láska.

(Nápěv 582.)

Sviť, měsíčku jasný,

nezacházej ještě:

že je můj holeček

na daleké cestě.

</section>

<section>

Na daleké cestě,

mezi rovinama:

to sám pán Bůh soudí,

co je mezi náma.

</section>

<section>

Mezi náma dvěma

láska nejstálejší;

ta nám bude trvat

do smrti nejdelší.

</section>

<section>

Do smrti nejdelší

láska bude trvat:

až budou skřivánci

o vánocích zpívat.

</section>

<section>

Skřivánci zpívali,

můj milý nepřišel:

snad se na mne hněvá?

snad na mne zapomněl?

</section>

<section>

U svatého Jana

je černý lesíček,

že tam odpočívá

její milovníček.

</section>

<section>

Kdyby to vědělo

jeho potěšení,

ono by tam za něj

dalo na modlení!

Z Táborska.

### 39.

### Zkrvavený milý.

(Nápěv 681.)

Na vršíčku kaplička,

bílila ji Ančička;

když ji obílila,

kolem se dívala,

uhlídá-li Jeníčka.

</section>

<section>

„Nikde ho tu nevidím,

ani ho tu neslyším;

s kým pak já se nyní,

můj Božíčku milý!

s kým pak já se potěším!“

</section>

<section>

Na dolině rybníček,

napájí v něm Jeníček

čtyry koně vraný,

pěkně učesaný,

je zkrvavený všecek.

</section>

<section>

To není krev z koníčka,

to je z mého Jeníčka,

že ho posekala,

že ho posekala

ta vojenská šavlička.

Z Berounska.

### 40.

### Zabitý kovář.

(Nápěv 435.)

Na té naší kopanince

leží voják v rozmarínce,

leží voják zabitý,

rozmarínkou přikrytý.

</section>

<section>

Přišla k němu jeho milá, 1)

šátečkem krev utírala,

dala jemu hubičku,

přitiskla ho k srdíčku.

</section>

<section>

Kdo nám bude koně kovat,

až my budem mašíroval?

kováře nám zabili,

rozmarínkou přikryli.

</section>

<section>

Do půlnoci koně kovat,

od půlnoci mašírovat;

podkovičky klapaly,

modré oči plakaly.

</section>

<section>

„Zvoňte zvony na vše strany,

můj milý je pochovaný;

zahynul mně z růže květ,

pro který mne těšil svět!“

</section>

<section>

Zvoní koně podkovami,

a vojáci šavličkami;

hraje hudba veselá,

a jí srdce usedá.

Z Bydžovska. – Srov. Suš. 151, 183; Kol. I, 144.

1) Kdo ho bude vybojovat,

rány jeho zavazovat?

kdož-li jiný než milá,

co ho v srdci nosila.

### 41.

### Bitka o milou.

(Nápěv 444.)

Pod báječkem na kopečku

bijou se tam o děvečku:

o kterou? o kterou?

o tu, co má šněrovačku

červenou.

</section>

<section>

Tak dlouho se potýkali,

až jednoho tam nechali;

jejího milého,

už se leje krev potokem

od něho.

</section>

<section>

Kdo nevěří, ať tam běží,

však tam ještě šavle leží,

šavlička krvavá

 omejvá ji jeho milá

slzama.

Z Hradecka. – Srov. Suš. 180.

</section>

<section>

(Nápěv 444.)

Na vršečku, na kopečku

sekají se pro děvečku,

pro kterou? pro kterou?

pro mou ze všech nejmilejši

upřímnou.

</section>

<section>

Když jste vy mě posekali,

dejte vy mě k doktorovi,

k doktoru hodnému:

ten mně bude rány hojit

samému.

Z Klatovska.

### 42.

### Nešťastní milí.

(Nápěv 756.)

V zeleném háječku

milovali se dva;

padlo na ně dřevo,

zabilo je oba.

</section>

<section>

Dobře udělalo,

že oba zabilo:

nebude naříkat

jeden pro druhého.

</section>

<section>

V zeleném háječku

hrob tam vykopali,

pannu a mládence

spolu pochovali.

</section>

<section>

Dobře udělali,

že je pochovali:

panny a mládenci

by jich litovali.

Z Hradecka. – Srov. Čel. I, 217; Suš.

### 43.

### Nepozor.

(Nápěv 561.)

„Jeníčku můj milý!

jste všecken opilý.

</section>

<section>

Zůstaňte tu u nás,

já dám pozor na vás.“

</section>

<section>

Andulka usnula

pozoru nedala.

</section>

<section>

On šel domů přece,

utopil se v řece.

</section>

<section>

Zůstalo znamení,

klobouk na sroubení.

</section>

<section>

Andulka jej vzala,

šla domů, plakala.

Z Táborska.

### 44.

### Úraz.

(Nápěv 52.)

Co, sedláci, co děláte?

pole máte, nevoráte.

</section>

<section>

Měl jsem jednu voraninu,

sil jsem na ní rozmarínu.

</section>

<section>

Rozmarínka mně nevzešla,

má panenka mně odešla.

</section>

<section>

Odešla mně do maštale

mezi čtyry koně vrané.

</section>

<section>

Koníčky se zutrhaly,

mou panenku pošlapaly.

</section>

<section>

Pošlapaly jsou ji tuze,

už jí žádný nepomůže.

</section>

<section>

Pošlapaly jsou ji na znak,

až jí bylo podkovy znát.

</section>

<section>

Pošlapaly jsou jí nohy,

už ji nesou do komory.

</section>

<section>

Pošlapaly jsou jí ruce,

už ji nesou do světnice.

</section>

<section>

Pošlapaly jsou jí hlavu,

už jí kopá hrobař jámu.

Z Prachenska. – Srov. Čel. III, 74.

### 45.

### Pokuta.

(Nápěv 68.)

Jedou formani od Vídně,

vezou Venclíčka v košině.

</section>

<section>

Ach co’s udělal, Venclíčku!

že máš po straně šavličku?

</section>

<section>

„Neudělal jsem nic zlého,

jenom jsem zabil jednoho.

</section>

<section>

Zabil jsem, zabil jelena,

nynčko mne vezou do Brna.

</section>

<section>

Nebyl to jelen, byla laň,

nynčko mne vezou, nevím kam.“

Z Prachenska.

### 46.

### Nemocná paní.

(Nápěv 427.)

Naše paní nemocná,

ona rána nedočká.

</section>

<section>

Chtělo se ji vína pít,

neměl jí kdo pro ně jít.

</section>

<section>

Pána svého poslala atd.

\- - - - - 

Z Berounska.

### 47.

### Truchlivý konec lásky.

(Nápěv 110.)

Dvanácte panen usnulo

pro lásku svého milého:

jen jedna nespala,

milého čekala.

</section>

<section>

Dočkali se ho nemohla,

šla, muziku štelovala:

„Muzikanti hrajte,

hrajte mně vesele!

</section>

<section>

Až já počnu libě spáti,

hrajte vy mně pijamenty;

muzikanti hrajte,

hrajte mně vesele!“

</section>

<section>

Vyšla ze zámku na špacír,

ptala se, byl-li tu kavalír

v šatech prémovaných,

v punčochách hedbávných?

</section>

<section>

Pažátko odpovědělo,

že nevidělo žádného,

než koně vraného

a osedlaného.

</section>

<section>

Vešla je do své zahrádky

tam utrhnout prut marjánky:

on ležel pod stromem

proražený kordem.

</section>

<section>

Ten kord je z něho vytrhla,

do svého srdce vrazila:

to byl konec lásky,

daremné překážky!

</section>

<section>

Ten kdo okolo pojede,

ten každý litovat bude

dvě krásné osoby

proražené kordy.

</section>

<section>

Uřežte chvojku zelenou,

přikrejte tu krev nevinnou,

ať vrány nekváčou,

panenky nepláčou.

Z Berounska.

</section>

<section>

Píseň tato budiž na ukázku pokaženého vkusu v řeči panské a městské ze středu předešlého století. Obsah její jest bezpochyby nějaký skutečný příběh téhož času. Ostatně co na ní lepšího, totiž nápěv a první i poslední sloha, vzato jest z jiných písní národních.

</section>
