---
contentType: prose
---

## Hlásání pasaček.

Děvčata v Jičínsku, pasouce na poli dobytek jedna od druhé vzdál, dovolávají se těmito i podobnými písněmi, které zpívají neb „hlásají“ jistým spůsobem recitativu.

  

1. 

Hej, hej!

Mářo, Mařenko Zikmundova!

požeň ty ke mně na malou:

telátko má nohu zlámanou,

třema pentličkama svázanou;

kdybys ty sem ke mně hnala,

jednu bych ti darovala:

buďto tu zelenou,

a nebo červenou,

nebo tu fijalovou;

kterou bys si chtěla vybrali,

tu bych ti chtěla darovati.

Héla helilalou!

  

2. 

Hej, hej!

Báro, Baruško Kulichova!

požeň ty ke mně sem,

já pasu pod lesem;

ty červeny jablíčka vočešem

a ty zeleny necháme,

až uzrajou, počkáme.

Máš-li ty kudličku, lup sobě;

nemáš-li, kup sobě.

Já jsem si kudličku koupila,

abych ty červeny jablíčka loupila;

já bych ti ji půjčila,

ty bys mně ji ztratila,

mezi mládence a panny prokramařila.

Héla helilalou!

  

3. 

Hej, hej!

Anko, Aninko Tomešova!

požeň ty ke mně k doubí,

vlk se ke mně sem loudí,

chce na mne telátko:

já telátko nemám,

kravičku mu nedám;

kravičky jsou obě stejný,

jedna druhý rovny.

Héla helilalou!

  

4.

Hej, hej!

Ta Káča Kubíkova dlouho líhá,

svýho skotáka za pecivála mívá;

kdyby vona tak dlouho nelíbala,

za pecivála by ho nemívala.

Héla helilalou!

### Plejvání.

Když dobytek na poli někomu škodu činí, děti to vidouce vyvolávají takto, aby hospodáře přivolaly:

Plejvám, plejvám na dole,

na té Antošovic ‚) stodole:

kdyby on ten Antoš je uhlídal,

on by jim ty krávy 2) szajímal.

Z Boleslavská. – 1) Jmenují toho, komu se škoda děje. – 2) kozy, ovce atd. – Plejvati, freq. od pleju, plením. Stodola, fig. místo obílí, jež do stodoly se skládá.

### Za déšť.

Z jara, zvláště v Máji, když potřeba jest deště a začíná poprchávali, vybíhají děti ven pod šíré nebe a volají:

Pane Bože houšt!

pane Bože houšt!

pane Bože houšt!

### Májový déšť.

V Máji když počíná pršeli, děli na návsi vezmou se za ruce a točíce se kolem zpívají:

Májový deštíček,

dej nám ho Pámbiček!

aby se vydařil

na poli chlebíček.

  

Dej Pámbů deštička

na naše políčka,

aby se zdařilo

žito a pšenička!

Z Hradecka.

### Poprchávání.

Když začíná pršeli, říkají děti:

Poprchává:

dědek bábu

zakopává.

### Za slunéčko.

Když létě mnoho pršek bývá, a mezi tím slunce vysvitne, vybíhají děti ven a zpívají:

  

1.

Vyjdi, vyjdi, sluníčko!

nad to naše políčko;

nevyjdeš-li nahoru,

zavedu té k Táboru,

od Tábora k Tejnu,

zavřu tě v ratejnu.

Šel Janeček na kopeček,

hnal před sebou pět oveček

a šestýho berana

se zlatýma rohama.

Z Táborska.

  

2. 

Sviti, sviti, sluníčko!

dám ti zlaté jablíčko;

bude-li to málo,

dám ti panské stádo.

Panské stádo leží,

panna Lída běží.

Pan Jan, Didi-Jan

pase koně

na výhoně

o zlaté oprati;

zlatým bičem

pohoničem

je bude šlehati.

Z Berounska.

  

3. 

(Nápěv 289.)

Hřej slunéčko, hřej,

hory doly krej:

povyskoč si vejše,

na tej naší střeše

kolo udělej.

Z Hradecka.

### Husy.

Husačky ženouce na pastvu anebo z pastvy, zpívají takto:

Haj, haj, husičky!

všecky řadou,

všecky řadou:

ať vás vojáci

nepokradou,

nepokradou!

Aneb:

Haj, haj, husičky!

pěkné řadem,

pěkně řadem:

ať nepochcípáte

všecky hladem,

všecky hladem!

### Vrána.

Když ji děti vidí letěti, volávají:

Vrána letí,

nemá dětí;

my je máme,

neprodáme:

do hrobečka 1)

zakopáme,

pánu Bohu

darmo dáme.

  

Vrána letí,

nemá dětí;

my je máme,

neprodáme:

zakopáme 1)

do dolíčka

nedaleko

kostelíčka.

1) Aneb:

zakopáme

pod zelený

trávníček!

Aneb také:

Zakopáme

pod zelenou

podušku!

  

Vrána letí,

nemá dětí.

Kde je mají?

„V černém lese.“

Co jim vaří?

„Z jahod kaši.“

Čím ji mastí?

„Kolomastí.“

Místo vrány také říkají:

Luňák letí atd.

  

Když uslyší vránu kvákali, říkají:

Vrána kvačí:

někdo kráčí.

Z Klatovska.

### Kukačka.

Slyšíce venkované kukačku zjara kukali, říkají:

„Kukačko, kukačko! zakukej,

kolik let budu živ neb živa?“

Anebo:

Kukačko, kukačko! zakukej,

po čem bude letos žito, anebo

pšenice, ječmen atd.

Kolikkrát zakuká, tolik sobě let života, a tolik zlatých za korec jmenovaného obilí počítají.

### Plž.

Děti když najdou plže, říkají takto:

Plži, plži!

vystrč rohy:

sic tě vhodím

do vřelé vody.

Z Klatovska.

  

Šnečku, šnečku!

vystrč růžky,

dám ti krejcar

na tvarůžky,

a troníček na tabáček:

bude z tebe

Hajdaláček!

Z Hradecka. – Též na Moravě.

### Majka.

Kdo má nějaký bolavý oud, chytí májku (májovou mouchu), dá ji na tu ránu a řekne:

Májko, májko!

dej mi masti

na mé bolesti;

nedáš-li masti,

vhodím tě do kolomasti.

Májka, když ji stiskne, vydá ze sebe černožlutou šťávu, kteráž hojí.

Z Boleslavska.

### Sluníčko,

muška, jinak také beruška, majdalenka (srb. mara, něm. Marienkäfer), aneb pinka i pelesta (t. pestrá, kropenatá, lat. coccinella punctata) nazvaná. Když děti ji najdou, vezmou ji na ruku a dají jí zhůru po prstě lézti. Muška přijdouc na konec prstu, zůstane stati, jakoby se rozmýšlela; potom křidélka znenáhla rozevrouc odletí stranou. Když už se má k odletění, říkají:

Sluníčko, sluníčko!

kam poletíš?

do nebe nebo do pekla?

Z Bydžovska.

Aneb.

Beruško, beruško!

let do nebes:

pověz mi, vyjde-li

sluníčko dnes?

Z Prachenska.

Aneb také:

Sluníčko boží!

tvůj domek hoří:

dej pozor, ať ti neshoří.

Z Berounska.

Mládenci pak takto přitom říkají:

Pele– pele– pelesta!

kde bude má nevěsta?

A děvčata zpívají:

  

(Nápěv 289.)

Rej slunéčko, rej,

hory, doly krej:

ukaž ty mně tu stranu,

na kterou se dostanu,

kde je můj milej.

Aneb:

Pinko, linko!

leť na zlaty okýnko:

ukaž mi tu stranu,

kam se já dostanu.

Z Berounska. – Podobně i srbská děvčata říkají: Kaži, maro, otkuda tje svatovi dotji? A děti maloruské táží se: Sonečko, sonečko! po jakim boci Tatary?

### Čekanka,

jinak také sv. Petra koření (solsequium, Wegewart). Květ její nerozvitý trhají děvčata pro štěstí v lásce, ovinuvše sobě prsty šátkem anebo zástěrkou. Trhajíce ji takto říkají:

Čekanko u cesty!

trhám té pro štěstí:

abys mi milého popřála,

kterého´s nadarmo čekala!

Potom si květ utrhnutý vloží za ňadra, řkouce:

Bodejž jsi vykvetla!

Jest-li že za nějakou chvíli teplem těla jejího výkvěte, naděje se děvče svého štěstí.

Z Berounska.

### Křížkové koření

(polsky: křižovnice, polygala, Milchkraut). Panny vezmouce to koření, stlukou je mezi dvěma křemeny a šťávu procedí cípem své zástěrky, aby zvěděly, jest-li milý upřímný, dle pravidla:

Šťáva-li zelená –

láska studená;

čím červenější –

tím upřímnější.

Z Klatovska.

### Podražej.

Aby bylo máslo žluté a smetana hustá, nakopají sobě v lese v Máji měsíci koření jménem Podrážej neb Podražec (aristolochia, něm Osterluzei) a dávají je po maličkých troškách dobytku do nápoje. Kopajíce je říkají takto –

Kořínečku!

ve jmenu Boha otce u tebe hledám,

ve jmenu Boha syna u tebe nalézám,

ve jmenu Boha ducha svatého

tebe kopám a svým kravičkám

užívati dávám!

Toho mi dopomáhej Bůh otec atd.

Z Klatovska.

### Červen.

Červen studený,

sedlák krčí rameny.

  

Červnové včel rojení

nestojí za zvonění.

Sr. Máj, str. 70.

  

Jest-li že v Máji neprší,

tehdy to Červen převrší.

### 8 Června.

Medardův dýšt –

čtyrycet dní plišť.

### 15 Června.

Na svatého Vitu

celou noc svítá.

  

Svatej Vít

kořen štíp.

  

Svatej Vít

káže síct,

svatej Jan

seče sám.

### 21 Června.

Na svatého Jana

není noc žádná.

  

Dlouhý den,

krátká nit.

  

Vít – chovíť,

Jan – hlava

(říkají o zelí).

  

Do Jana Křtitele

nechval ječmene.
