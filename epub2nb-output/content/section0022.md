---
contentType: poetry
---

<section>

## Letní hry.

### Na zlatou bránu.

I.

K této hře aspoň 12 chlapců třeba jest. Dva z nich největší a nejsilnější, jeden jménem Anděl a druhý Čert, nápodobí bránu: postaví se totiž naproti sobě a vezmouce se za obě ruce, zdvihnou je do výšky na spůsob oblouku v bráně. Ostatní chlapci postaví se naproti bráně rovnou řadou jeden za druhým a každý obejme volně tobo, jenž stojí před ním, okolo pasu oběma rukama; první jich slově vůdce a celá řada vojsko. Brána zpívá:

Zlatá brána

otevřena:

kdo tudy přejde,

hlava mu sejde.

Pojd, vojsko, pojď!“ 1)

Nyní jde vojsko branou; ale když poslední má projiti, spustí se oblouk dolů tak, že toho posledního s předu i po zadu zavře. Načež se brána táže: „Komu se dáš: Andělu nebo Čertu?“ Zajatý odpoví a pak se hned postaví za Anděla neb za Čerta, komu se dal.

Potom brána zase zpívá, jako s počátku:

Zlatá brána

otevřena atd.

Tím spůsobem vojsko vždy znova přechází branou a vždy posledního v ní nechá, až potom konečně vůdce zůstane sám a také bud k Andělu nebo k Čertu se přidá. Takto stojí nyní naproti sobě v rovuých řadách, chlapec za chlapcem, dvě vojska nepřátelská, jichž jednoho jest vůdcem Anděl a druhého Čert. Mezi Andělem a čertem udělá se nyní na zemi čára, anebo se položí mezník, totiž hůl nebo kámen. Potom se chytí vůdcové za ruce, a jeden i druhý vší silou se vynasnažuje, aby protivníka svého přetáhl přes čáru, maje v tom sobě ku pomoci vojsko své, ve kterém každý drže pevně svého předního kolem pasu, táhne ho nazpět. Kdo přes čáru byl přetažen, již náleží straně druhé, a musí se k ní na zadním konci připojili a pomáhali k vítězslví.

Hra v celých Čechách známá. Z okolí Boleslavského uveřejněna ve Štěpnici 1857, str. 66. Tamtéž ze Slovenska pod titulem: –Na železný mostu 1858, str. 67. – Sr. mor. „Na mostek“. Suš. 730. 731.– 1) Místem tohoto zpěvu neznají, nébrž vojsko samo, přijdouc před bránu, řekne:

Prosíme vás, pustle nás

skrz tu zlatou bránu.

Brána: Co nám za to dáte?

Vojsko: Krajíc chleba s máslem,

a toho posledního si necháte.

Brána: Jděte!

</section>

<section>

II.

Dva chlapci napřed se spolu tajně umluví, kdo z nich bude A n-dělem a kdo Čertem, a polom udělají bránu, ale každý jen jednou rukou. Ostatní chlapci vezmouce se za ruce, udělají v bráně kolo, tak aby jeden sloup brány byl v kole a druhý kromě kola. Kolo začne se točití a Čert s Andělem při tom takto zpívá:

Podlé jámy myška,

podlé jámy:

pojď, ty kocourku,

pojď za námi!

Klíčky zvoní,

fijala voní.

Brána otevřitá,

mečem podepřitá:

kdo se brány dotkne,

tomu hlavu potkne.

Sek! sek! sek!

Při slově „sek!“ po prvé a po druhé oblouk se spustí vždy mezi dva z kola, a hned se zase zvedne; ale po třeli kolo se zastaví, a brána táže se toho, před kterým spuštěn oblouk: „Komu se dáš?“ Ten pak odpoví: „Tobě,“ a při lom ukáže na jednoho neb na druhého, nevěda, dal-li se Andělu nebo Čertu, a postaví se za něj. Potom se kolo zase zavře, počne se točití a brána zpívá jako s počátku:

Podlé jámy myška atd.

Tak to jde pořád, až i poslední z kola k jedné nebo ke druhé sírane brány se přidal. Načež Anděl a Čert se projeví a „Nebesáři“ s „Pekelníky“ počnou bojovati, přetahujíce se přes Čáru jako ve hře předešlé.

Z Hradecka.

### 2.

### Na husičky.

Táž hra jako chlapecká: „Na zlatou bránu“. Dvě dívky nápodobí bránu, stojíce naproti sobě a držíce se za ruce vzhůru, aby byl pod rukama průchod. Jedna jich zove se Sluncem, druhá Měsícem. Zdaleka přichází řada děvčat, „husičky“, jedna za druhou, držíce se v kyčlích za sukničky; nejprvnější slově „husák“.

Brána: Husičky, husičky, poleťte!

Husičky: Nesmíme.

Brána: Pro koho?

Husičky: Pro pána.

Brána: Pán není doma,

jel do Berouna,

pro bílýho berana 1)

se zlatýma rohama.

Husičky táhnou do brány, křičíce: „Kejhá! kejhá! kejhá!“ A když poslední v řadě chce proletěli, brána se zavře a husička uvázne mezi Sluncem a Měsícem.

Brána: Husičko, kde’s byla?

Husička: V lese.

Brána: Co’s tam dělala?

Husička: Dříví sekala.

Brána: Nač to dříví?

Husička: Na zahrádku.

Brána: Co s tou zahrádkou?

Husička: Salát sázet.

Brána: Co s tím salátem?

Husička: Jídlo mít.

Brána: Za to musíš, husičko, naše být.

Komu se dáš: Sluníčku nebo Měsíčku?

Husička poví a postaví se za toho, komu se dala. Potom brána zase volá:

Husičky, husičky, poleťte!

Husičky: „Nesmíme“ a tak dále, jako prvé. Když pak již všecky husičky i s husákem byly se daly buďto Slunci nebo Měsíci, počnou „Slunečníci“ s „Měsíčníky“ bojovati, každá řada se namáhajíc, aby druhou přetáhla přes čáru, vším tím spůsobem, jako při hře chlapecké: „Na zlatou bránu“.

Srov. Krol. I, 295. – Suš. 729. –

1) Také:

pro drahé kořeni

pro srdéčka bolení.

### 3.

### Na barvy.

Jeden jest Andělem, druhý Čertem, třetí hospodářem, a ostatní, jichž 12 býti má, jsou barvami. Anděl a Čert odstoupí stranou; načež barvy, každá jiná, postaví se kolem hospodáře, a on v soukromí jim oznámí, jak se která jmenuje, tak aby Anděl a Čert toho neslyšeli. Potom zavolá hospodář: „Pojďte!“ Nejprve vejde Anděl: „Klink klink!“

Hosp. Kdo to?

And. Anděl.

H. Co chce?

A. Barvu.

H. Jakou?

Anděl jmenuje ku př. „Modrou“. Jest-li tato barva v kole, řekne

H.: Je tu, hledej si ji.

Nyní musí Anděl na někoho v kole ukázati. Jest-li že náhodou uhodl, odvede si tu barvu na svou stranu; pakli neuhodl, musí z prázdna odejiti. Taktéž odejiti musí, jest-li že hádal barvu nějakou, které v kole není; což jemu hospodář oznámí slovy: „Není jí tuto.“

Potom zavolá hospodář: „Dále!“

Vejde Čert: Brrrrr!

Hosp. Kdo to?

Č. Čert.

H. Co chce?

Č. Barvu.

H. Jakou?

Čert jmenuje ku př. „Černou“.

Jest-li náhodou tato barva v kole, musí Čert, tak jako prvé Anděl, opět na zdařbuh hádati, která to jest, a jen když uhodl, může si ji zase na svou stranu odvesti. Hádá-li Čert barvu takovou, kterou již prvé byl odvedl Anděl, oznámí mu to hospodář slovy:

„Vyletěla oknem.“

Jest-li že potom Anděl zase hádá barvu, kterou zatím již odvedl Čert, řekne hospodář:

„Vyletěla komínem.“

V každém případu musí ten, kdo neuhodl, odstoupili a přijde druhý. Když pak již všecky barvy rozebrány jsou, přijde Anděl i Čert, každý se svými barvami, postaví se naproti sobě, a hospodář udělá mezi nimi na zemi čáru anebo položí nějaký mezník; načež Anděl a Čert, vezmouce se za ruce, přes tu čáru se přetahují, každý maje za sebou barvy své v řadě jednu za druhou postavené a rukama spojené, ježto jemu týmž spůsobem pomáhají jako ve hře „na zlatou bránu“. Která strana druhou přes Čáru přetáhla, zvítězila.

Hra vůbec známá. – Sr. Štěp. 1858, str. 6ti.

### 4.

### Na Hastrmana.

I.

Tuto hru hrají nejraději bud chlapci sami, anebo sama toliko děvčata. Ustanoví se místo, ježto má býti vodou nebo rybníkem, a kde je břeh anebo hráz. Rybníkem bývá obyčejně místo nějaké prohlubené aneb také křovina. Hastrman neb Vodník má právo jen ve vodě, za břeh moc – jeho nedosahuje. Hastrman, jejž nejprve zvolí počítáním, posadí se do prostřed rybníka na určité místo, nazvané „sedlo“ (t. sídlo, příbytek), dělaje jako by si něco zašíval a přitom si brumlá:

Sviť, měsíčku, sviť,

ať mi si je niť.

Zatím chlapci přebíhají přes hráz, dělajíce, jako by se koupali, a dráždíce Hastrmana písní:

Hastrmane, Tatrmane!

dej kůži na buben:

budeme ti bubnovali,

až vyjdeš z vody ven.

Koho se Hastrman ve vodě i jen dotkne, již ho má ve své moci a dovede si ho do prostřed rybníka, kdež chycený tak dlouho zňstati musí, dokud Hastrman všech ostatních nepochytá, anebo dokud některý chlapec nevysvobodí chycených. Když se totiž některému chlapci podaří, Hastrmanovi se vyhna, sedla jeho doskočiti prvé než on, všecky jeho zajaté tím vysvobodí, a vysvoboditel i s vysvobozenými vyběhnou z vody na břeh; Hastrman musí se-dnouti zase na své místo a hra se počne znova. Pakli se Hastrmanovi podaří všecky chlapce zajmouti, tehdy poslední zajatý zůstane Hastrmanem a počne se zase z nova hráli.

Často hrají však tuto hru jen prostě bez vysvobození, dokud totiž Hastrman všech chlapců, jednoho po druhém, nepochytá, načež poslední se stane Hastrmanem v další hre.

</section>

<section>

II.

Hrají-li děvčata na Hastrmana, kterýmž ovšem jest také děvče, liší se hra jich od předešlé hry chlapecké jen jiným jich ve vodě zaměstnáním a jinými veršíky. Děvčata totiž přijdouce na břeh ptají se Hastrmana:

Hastrmánku, Tatrmánku!

dej se znát:

můženie-li v tom rybníce 

plínky prát.

Hastrman po prvé a po druhé řekne: „Nedovolím!“ a teprve když po třetí se jeho ptají, odpoví huhňavým hlasem:

Můžete, perte a máchejte:

jen mně mých rybiček nechejte. 

Na to děvčata vstoupí do vody a dělají jako by praly, zpívajíce:

Peru, peru plínky

na ty bílé vínky; 

peru, peru košile

na ty boží neděle;

peru, peru šátky

na zelené svátky.  4)

Najednou, jako by viděly rybičky, skočí po nich a lapají, volajíce: Chytám rybičky! chytám rybičky!

V tom Hastrman vyskočí a za nimi běží, huhňaje:

Za to mi dáte své dušičky!

Kterou ve vodě dostihne, odvede ji na své místo, a hra v ostatním dále se vede tak, jako chlapci hrají.

Z Berounska. – Sr. Štěpnice, 1857, str. 34, kdež ta hra z okolí Boleslavského a Domažlického.

### 5.

### Hra na straku.

Když nastanou zelené lusky, hrají o ně chlapci, sebravše sc v hromádku, takto: Jeden jest tazačem, ostatní pak, obyčejně tři, jsou hadači. Tazač vezme lusku do ruky, tak aby jen koneček byl viděli, a řekne:

„Straka skáče po horách.“

První hadač na to odpoví:

„A já po ní sbírám hrách.“

Druhý hadač:

„A já taky po ní.“

Třetí hadač:

„A já taky po ní.“

Tazač:

„O koliku koní?“

Na to hádá první hadač ku př. „O čtyřech.“

Druhý hadač řekne ku př. „O pěti.“

Třetí ku př.

„O sedmi.“ 1)

Jest-li že jeden z nich uhodl, kolik koní, t. zrnek, ta luska v sobě má, dostanou všickni hadači od tazače po lusce; pakli žádný neuhodl, musejí hadači tazačovi po lusce dáli, a hra znova se počne.

Z Bydřovska. – Ve Štěpnici 1859, str. 79 poněkud jinak.

1) Krátce říkají také jen takto:

Tazač: Straka skáče po zahrádce

o kolik a kolik?

Na čež hadači hádají.

</section>
