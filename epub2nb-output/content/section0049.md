---
contentType: poetry
---

<section>

## Loučení nevěstino.

Po obědě přijedou vozy ženichovy pro nevěstu a pro její „roucho“, t. pro peřiny, šatstvo a p. Do vozo nevěstina zapraženo šest nejlepších koní, pentlemi a rozmarínou ozdobených. Tu přijdou Ženy od ženicha, ač jest-li tento z jiné vesnice, chtíce nevěstu. Ženy domácí jim jí nechtějí darmo vydati a hádají se s nimi o ni dotud, až ji ženy ženichovy vykoupí „koláčem“ neb „mazancem“, ratolestmi ozdobeným. Ten koláč vezou potom ženy s sebou na voze do příbytku ženichova.

### 81.

### Kupování nevěsty.

(Nápěv 771.)

Všichni psi štěkají,

kudly vyjou:

Adamka vyběhla,

co kupujou?

Kupujem, kupujem

dceru vaši.

Šimanka vyběhla:

„Kupte naši!“

</section>

<section>

My vaši nechceme,

ta je líná:

jen jednou za tejden

hrnce mejvá.

Kdy hrnce uměje,

hubu nechce:

že už jí od toho

bolí ruce.

Z Klatovska

</section>

<section>

Tu počne se nevěsta se svými rodiči lončiti. Kleknouc děkuje jim ta všecko, co pro ni až do té doby učinili. Rodiče pak jí dají požehnání a ženicha prosí, aby jí neubližoval, ale v lásce i svornosti s ní zůstával až do smrti.

### Poslední napomenutí otcovo.

Má dcero!co činíš,

a dál konat míníš,

ať je k boží chvále;

jak těla libosti,

tak zběhlé těžkosti

rovnej, snášej stále.

</section>

<section>

Vy pak, pane zeti!

dá-li vám Bůh děti,

péči o ně mějte:

aby Boha ctily,

vás poslušny byly,

sám jim příklad dejte.

Písně následující zpívají ženy a družky v příbytku rodičů nevěstiných, prvé nežli sednou na vozy.

### 82.

### Loučení.

(Nápěv 57.)

Bůh vás žehnej,

můj tatíčku, tenkrát:

děkuju já vám,

děkuju já vám,

tatíčku, nastokrát!

</section>

<section>

Bůh vás žehnej,

má matičko, tenkrát:

děkuju já vám,

děkuju já vám,

matičko, nastokrátl

</section>

<section>

Děkuju vám

za to vychování,

za vaše starosti

od mojí mladosti

až do toho vdání.

</section>

<section>

Bůh vás žehnej,

mý mily panenky,

které jste bejvaly,

které jste bejvaly

moje kamarádky.

</section>

<section>

Bůh vás žehnej,

mí milí mládenci,

kteří jste bejvali,

kteří jste bejvali

moji milovníci.

</section>

<section>

Bejvali jste,

a už nebudete:

taky-li vy na mne,

smutnou, zarmoucenou,

někdy zpomenete?

</section>

<section>

Bůh vás žehnej,

všickni moji známi:

za všecko děkuju,

štěstí vám vinšuju,

budiž pán Bůh s vámi!

</section>

<section>

Už mě vezou

za hory, za lesy:

kdož pak mé tam samou,

smutnou, zarmoucenou,

kdo mě tam potěší?

</section>

<section>

Už mě vezou,

a já nic nevím kam;

a když mě dovezou,

pak všickni odjedou –

jen já zůstanu tam!

</section>

<section>

Za horama,

za tím černým lesem:

tam já musím bydlet,

nic nebudu vědět,

má maličko, kde jsem!

</section>

<section>

Vyjdu si já,

na horu pospíším:

jest-li po větříčku

svou zlatou matičku

tam někde uslyším.

</section>

<section>

Vyjdu si já,

s hory se podívám:

jest-li v oudolíčku

svou zlatou matičku

tam někde uhlídám.

</section>

<section>

Neuhlídám,

ani neuslyším:

s kým pak se já smutná,

má matičko zlatá,

s kým já se potěším!

</section>

<section>

„Má dceruško!

vždyť jest pán Bůh všude:

jenom se modlívej

a pracuj a zpívej,

on tě těšit bude.“

Z Táborska. – Srov. Suš. 456, 486.

### 83.

### Lítost dceřina.

(Nápěv 854.)

Líto je mně, můj tatíčku!

líto je mně, líto vás,

že jste vy mě těžko vychovali,

a teď musím pryč od vás!

</section>

<section>

Děkuju vám, můj tatíčku!

děkuju vám nastokrát,

za to vaše těžké vychování

děkuju vám nastokrát.

</section>

<section>

Líto je mně, má maličko,

líto je mně, líto vás,

že jste vy mě těžko vychovaly,

a já musím pryč od vás!

</section>

<section>

Děkuju vám, má matičko,

děkuju vám nastokrát,

za to vaše těžké vychování

děkuju vám nastokrát!

Z Berounska. – Srov. Suš. 452, 475.

### 84.

### Děkováni.

(Nápěv 706.)

Už vás opouštím, tatíčku,

i mou rozmilou matičku:

děkuju vám za vaše chování

až do tohoto provdání.

</section>

<section>

Mé srdéčko, mé vnitřnosti

vadnou z té velké žalosti,

že se musím s vámi rozloučili

s pryč do ciziny jíti.

Z Berounska.

### 85.

### Zpomínka.

(Nápěv 353.)

Inčko vám děkuju,

má zlatá mamičko!

že jste mě chovala

ako to jablíčko.

</section>

<section>

Ako to jablíčko,

to pěkny červeny:

dycky jsem bejvala

vaše potěšení!

Z Domažlicka.

### 86.

### Loučení.

(Nápěv 875.)

Už se černé vlásky,

už se potahují,

bílou pavučinkou

už se povlakují,

ouvej!

už se povlakují.

</section>

<section>

Můj zlatej tatíček

ten po dvoře chodí,

a ani slovíčka

ke mně nepromluví,

ouvej!

ke mně nepromluví.

</section>

<section>

Má zlatá matička

ta v kuchyni stojí,

a ani slovíčka

ke mně nepromluví,

ouvej!

ke mně nepromluví.

</section>

<section>

Můj zlatej bratříček

ten v maštálce stoji,

čtyry koně vraný

do vozejčku strojí,

ouvej!

do vozejčku strojí.

</section>

<section>

Má zlatá sestřička

ta v komůrce stojí,

a svoje peřinky

na polovic dělí,

ouvej!

na polovic dělí.

</section>

<section>

Dvanáct muzikantů

za stolem sedělo:

Andulce se přece

srdce kormoutilo,

ouvej!

srdce kormoutilo.

</section>

<section>

Páni muzikanti!

hrajte mně vesele,

dokud ještě sedím

při mateřském stole,

ouvej!

při mateřském stole.

</section>

<section>

Má zlatá matičko!

promluvte slovíčko:

vy mne opustíte

jako strom jablíčko,

ouvej!

jako strom jablíčko.

</section>

<section>

Jablíčko upadne

a strom stát zůstane:

nezapomínejte,

mý rodiče, na mě,

ouvej!

mý rodiče, na mě.

Z Prachenska.

</section>

<section>

Má zlatá matička

ta v kuchyni stojí,

jako kdy se hněvá,

slova nepromluví,

ouvej!

slova nepromluví.

</section>

<section>

Má zlatá matičko!

promluvte slovíčko:

já už vás opouštím

jako list jablíčko,

ouvej!

jako list jablíčko.

</section>

<section>

Můj zlatej tatíček

ten po dvoře chodí,

jako kdy se hněvá,

slova nepromluví,

ouvej!

slova nepromluví.

</section>

<section>

Můj zlatej tatíčku!

promluvte slovíčko:

já už vás opouštím

jako list jablíčko,

ouvej!

jako list jablíčko.

</section>

<section>

Můj zlatej bratříček

ten koníčky češe,

ten pro mě naříká,

jen se celej třese,

ouvej!

jen se celej třese.

</section>

<section>

Mý zlaty muziky

vesele mi hrajte,

mé smutné srdéčko

mi obveselujte,

ouvej!

mi obveselujte.

Z Táborska. – Srov. str. 308, ř. 57.

### 87.

### Rozloučení.

(Nápěv 353.)

Zastavte, muziky,

před tím naším domem:

až já se rozlúčím

s milým pánem Bohem.

</section>

<section>

Zastavte, muziky,

před naší zahrádkú:

až já se rozlúčím

s tatíkem i s matkú.

</section>

<section>

Zastavte, muziky,

pod tím naším patrem:

až já se rozlúčím

s nejmilejším bratrem.

</section>

<section>

Zastavte, muziky,

před tú naší cestu:

až já se rozlúčím

s nejmilejši sestrú.

</section>

<section>

Zastavte, muziky,

pod našima vokny:

až já se rozlúčím

s vedlejšíma kmotry.

</section>

<section>

Zastavte, muziky,

před našima vraty:

až já se rozlúčím

s chlapci a s děvčaty.

</section>

<section>

Zastavte, muziky,

ve vsi před tím dubem:

až já se rozlúčím

s ´šeckým Strážským lidem! 

Z Domažlicka.– Srov. Sni. 455; Žeg. P. p. 141; Vójc. II. 18.

### 88.

### S Bohem chlapcům.

(Nápěv 262.)

Vopatruj vás pán Bůh,

´šecky Stražsky chlapci!

vopatruj vás pán Bůh,

já už jdu pryč:

já už jdu do světa,

kde růže rozkvětá,

já už k vám nepřídu

do smrti víc!

Z Domažlicka.

### 89.

### Kvinde.

(Nápěv 594.)

Už vám kvinde dávám,

vy Stražsky chlapci!

kery jste mě brali

v hospodě k tanci!

Brali jste mě, brali –

už nebudete:

až já odsad pudu,

plakat budete!

Už vám kvinde dávám,

vy Stražsky panny!

kery jste tak se mnú

bejvaly rády.

Bejvaly, bejvaly –

už nebudete:

kerak pak vy na mě

zapomenete?

Z Domažlicka.

### 90.

### Zpomínka.

(Nápěv 612.)

Už se rozloučila

s všemi děvčaty,

a taky na záspi

se pacholaty.

</section>

<section>

Pěkně vám děkuju,

vy naši chlapci,

keři jste brávali

Hančičku k tanci

</section>

<section>

Brávávali jste jí,

už nebudete:

kerak pak vy na ni

zapomenete?

</section>

<section>

Zapomenete-li,

to bude plakat:

kdo pak bude za ní

cestičku šlapat!

Z Klatovska.

### 91.

### Napomenutí.

(Nápěv 353.)

Až pudeš ze dveří,

vezmi za vodbičku:

Vopatruj vás pán Bůh,

můj zlatej tatíčku.

</section>

<section>

Až pudeš ze dveří,

tak dej pozdravení:

Vopatruj vás pán Bůh,

všecky mí přáteli!

Z Domažlicka.

### 92.

### Opuštění rodičů.

(Nápěv 323.)

Bětuška nic nepláče,

není jí to lito,

že ji odtud povezou

přes zeleny žito.

</section>

<section>

Tatíček tu ostane

a matička taky:

ach, kdo pak jim poslouží,

až budou stonali?

Z Prachenska.

### 93.

### Loučení nevěsty siroty.

(Nápěv 298.)

Já jsem se se všemi

rozlúčila:

mamičku nikde jsem

nevidíla!

</section>

<section>

Eště se podívám

po dvorečku,

esli tam huhlídám

mú mamičku.

</section>

<section>

Kde pak je má zlatá,

má mamička,

ať mě vyprovodí

ze dvorečka?

</section>

<section>

Co já se navolám,

navohlížim:

já vás, má mamičko,

přec nevidím! –

</section>

<section>

„Jak pak ji huhlídáš,

když jí nemáš?

když na hřbitově spí,

jí nezvoláš!“

Z Domažlicka.

### 94.

### Požehnání.

(Nápěv 353.)

Kde jsú mý rodiče,

kery mě chovaly,

aby mně naposled

požehnání daly?

</section>

<section>

Požehnání daly,

mě vyprovodily,

eště se naposled

se mnú rozlúčily?

Z Domažlicka.

### 95.

### Poděkování.

(Nápěv 146.)

Poděkuj, Bětuško,

svý zlatý mamince,

že tě vychovala

v strakatý peřince.

</section>

<section>

Když tě vychovala,

Jozífkovi dala:

což jest ta matička

dobře udělala.

</section>

<section>

Poděkuj, Bětuško,

svýmu tatíčkovi,

že on tě vychoval

tvýmu Jozífkovi.

</section>

<section>

„Kterak poděkuju,

když já ho už nemám?

já svýho tatíčka

nikdy neuhlídám!“

Z Prachenska.

### 96.

### Smutná nevěsta.

(Nápěv 44.)

Plakala nevěsta,

že je jí žalostná,

že je jí žalostná

cesta z domu:

„Já smutná nevěsta,

já bych si posteskla,

já bych si posteskla –

nemám komu!“

Z Táborska.

### 97.

### Do Prahy – do Němec.

(Nápěv 171.)

Jaké je to kořeníčko

kapradí?

povezou tě, má panenko,

do Prahy;

povezou tě, má milá,

kdes jak živa nebyla,

povezou té, má milá,

do Prahy!

</section>

<section>

Jaké je to kořenícko

puškvorec?

povezou té, má panenko,

do Němec;

povezou tě, má milá,

kdes jak živa nebyla,

povezou tě, má milá,

do Němec!

Z Berounska.

### 98.

### Loučení a potěcha.

(Nápěv 356.)

Loučení, ach loučení!

což jest to věc těžká,

když se musí rozloučili,

když se musí rozloučit!

s syou matičkou dceruška!

</section>

<section>

Nermuťte se, matičko,

že já od vás pudu:

nechciť já zapomcnouti,

ale předce až do smrti

vaším dítětem budu.

</section>

<section>

„Nermoutím se, dcero má,

že pudeš odemne:

ale jen nejvíce nad tím,

dceruško moje, se rmoutím,

jak se tobě povede.“

</section>

<section>

Jak pak by se mně vedlo?

dobře, má matičko:

vždyť jsem já jen obdržela,

co jsem sama míli chtěla,

co žádalo srdéčko!

Z Plzeňska. – Srov. Suš. 453.

</section>
