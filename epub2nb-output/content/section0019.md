---
contentType: poetry
---

<section>

## Máj.

Až přijde Máj,

budem mít ráj.

Také:

půjdeme v háj;

aneb:

poženem kozy v háj,

staré baby za kamna,

mladý ještě za nima.

</section>

<section>

Trnopuk:

s kamen fuk.

</section>

<section>

Studený Máj,

v stodole ráj.

</section>

<section>

Jest-li že v Máji neprší,

tehdy to červen převrší.

</section>

<section>

Suchý Březen, mokrý Máj,

bude humno jako ráj.

</section>

<section>

Když se ozve v Máji hrom,

chyť kámen anebo strom

(a třes jím, abys byl silný).

</section>

<section>

Který roj se v Máji rojí,

za plný vůz sena stojí;

Červnové vyrojení

nestojí za zvonění.

### 1 Máje.

Prvního Máje

půjdem do háje.

Toho dne po půl noci chodí mládenci do háje pro májové stromy, totiž pro brízy, a kde těch není, i jedličkami, jeřábky a jinými stromky se spokojí. Utnuvše jednu velikou takovou máji, zdůli až po korunu hladce ji oklestí a potom u prostřed návsi do země zarazí. Krom toho také každé mladé zachovalé děvče svou májku dostane, kterou ji před okny anebo na dvoře postaví její milý, a nemá-li ještě žádného, jiný mládenec. Všecky májky po vsi musí postaveny býti prvé, než se rozední.

### Máj pod okny.

Na rozloučení,

mé potěšení!

postavím pod okny máj:

aby věděli

falešní lidi

že jsem já chodíval k vám.

Z Klatovska.

</section>

<section>

Toho dne vyvolávají děti:

Vítej, vítej Máji!

my jsme tobě rádi.

Vítej léto líbezné,

obilíčko zelené.

Co nám léto přinese,

zima nám zas odnese.

</section>

<section>

Potom v první neděli májovou po polední sejdou se mládenci v hospodě, a vezmouce s sebou hudbu a pivo, chodí po vsi dům od domu, kde děvčatům byly májky postaveny. Jeden jich, nesa májku fáborem ozdobenou, je vede. Když přijdou do stavení, vezme mládenec, jenž toho domu dceři postavil máji, děvče své k tanci, a potancovav podá jí na talíři poctu, t. s pivem sklenici, řka:

O májko, májko zelená!

přes hory doly nesená:

nebude panna taková,

aby nedala tolar nebo dvá.

Páni muzikanti! tuš!

Někdy bývají takové přípitky více méně improvisované, jako ku př. tento:

Málo, málo, maličko

staň se pomlčeníčko,

ať já mohu s mojí ctnou pannou

promluvili slovíčko.

Má ctná a šlechetná panno V

mně se na dnešek o vás zdálo,

že před vašima okny

pár zelených máji stálo,

jedna krásnější než druhá,

červenými pently opletená.

A vy páni muzikanti!

hleďte na mě dobrý pozor dáti:

až já budu mé ctné a šlechetné

panně připijeti,

hleďte ji nahoru zahrati

tuš!

Hudba hraje, a dívka přijmouc poctu pije a potom na talíř položí nějaký peněžitý dar. Na to zahrají hudci:

### Poděkování.

(Nápěv 799.)

Andulka hodná je,

dala nám od máje;

dala nám dvá česká –

my od ní dost máme.

Potom vezmouce dívku s sebou, jdou odtud do druhého stavení, a tak dále, až obejdou celou ves, načež buď na návsi anebo v hospodě s děvčaty se veselí, tančíce, zpívajíce i hodujíce, dokud peníze od děvčat vybrané postačují.

### Máj na návsi.

(Nápěv 264.)

Ta Sedlecká májka

zelená se, a na ní šáteček

červená se:

uvázala ho tam

moje milá,

aby se mládencům

zalíbila.

Z Budějovicka.

### 25 Máj.

Na Urbanův den

pospěš síti len.

</section>

<section>

Havlovo žito,

Urbanův oves:

co z toho bude,

potom mi pověz.

</section>

<section>

Když květe bez,

ať i víno květe.

### Na Boží vstoupeni

vstupuje pán Bůh do nebe

a ďábel do baby.

### Svátky Svatodušní.

Do svatého Ducha

nesvlíkej kožucha,

a po svatém Duše

zůstaň zas v kožuše.

### Hra na krále.

Tato hra, nyní na mnohých místech již vyhynulá, hrávala se před 20-30 lety ještě dosti zhusta po vesnicích, zvláště v jižních krajích českých a místem i v severních. Ale spůsob její nebyl nikoli všude jednostejný, nébrž každá skoro krajina užívala při tom svých zvláštních obřadných obyčejův, kterých však jádro a podstata bylo toto tré:

a) svržení starého krále pastušího,

b) uvedení nového a c) pastuší soud.

Svržený král býval buď utopen anebo sťat, ovšem jen v podobenství. Vystrojili totiž ze slámy hastroše, jehož nazývali králem, a vyvlekše jej na náves k rybníku anebo za humna ku potoku, vhodili jej do vody.

Stínání pak dálo se v ten spůsob, že starému králi mečem dřevěným srazili s hlavy čepici z kůry stromové udělanou.

Co se pak dotýče nového krále uvedení, býval v krajích severních, ze jména v Bydžovském a Hradeckém, obyčej takový: Již v sobotu před neděli Svatodušní po slunce západě svolávali se pasáci, práskajíce biči a hulákajíce dlouho na noc, že nastává pastva. Potom v pondělí Svatodušní vyháněli po prvé na pole, při čemž každý se vynasnažil, aby na umluveném místě byl první, neb aspoň aby nezůstal posledním. Kdo nejprve přihnal, byl králem pastuším a posmíval se každému později přicházejícímu těmito rými:

Pecivále! požeň dále,

ať se na tě podíváme:

já jsem král! já jsem král!

ty jsi pecivál!

Aneb:

Pecivále! požeň dále,

zahrajem si na tři krále. –

Kdo je králem? – Já jsem králem,

a ty jsi peciválem.

Poslední pasák zůstal peciválem a musil z pokuty žábu odřítí a na holi nastrčenou za ostatními nositi, když pritáhše s pole, nového krále s hudbou dům od domu vodili a dary sbírali.

V jižních krajích hoši selští buď sobě krále volí, hledíce obyčejně na to, kdo zámožnější jest, aby mohl dáti na propiti, anebo losují, kdo má býti králem. Na to v pondělí po polední sejdouce se v hospodě aneb u nového krále, oblekem se i s králem v oděni zc smrkové neb jedlové kůry na spůsob rytířův, na hlavu vezmou z kůry čepice a král korunu, a kvítím se všelijak ozdobivše, s vytasenými dřevěnými meči chodí po vsi dóm od domu a prosí, aby jich králi něco bylo uděleno.

V kraji Budějovickém na některých místech vedou tuto hru jezdecky na koních. Zvolivše sobě krále, vyjedou v pondělí Svatodušní odpoledne, král sám devátý, k rybníku na hráz; tu slezou s koní, král se postaví na stavidla, a jeden z ostatních osmi, „stinač“, dřevěným mečem jemu s hlavy srazí do vody korunu, což slově „stínati krále“. Na to král pro korunu skočí do vody a ně-kolikkrát se pohříže „vodu posvětí“, neb dotud byla „prašivá“, t. škodlivá. Ostatní vidouce krále ve vodě, hodi po něm do rybníka své dřevěné meče; král pak popadne korunu, dá si ji na hlavu, a sebera meče, vyhodí je na místo některé, kam nesnadno mohou přistoupili. Zatím co se každý po svém meči pídi, vyjde král z vody a vyšvihna se na koně, ujíždí k určitému cíli. Podaří-li mu se cíle svého doséhnouti prvé, nežli ho kdo s mečem dohoní, dostane uloženou odměnu; pakli ho kdo v jízdě dostihne, zůstane základ jeho tovaryšům a jemu se dostane posměchu. Potom se král obleče v suchý oděv a tovaryši jeho vezmouce jej mezi sebe, vodí jej po vsi s hudbou, v každém stavení zpívajíce:

Našli jsme krále

v zelené trávě,

posekaného,

porubaného:

porubali nám ho Turci

mezi dvěma kůlci;

neměli jsme se čím brániti,

museli jsme si dřevěných

šavlí nadělati.

Hospodyňko krásná!

dej nám kousek másla,

sáhni hodně z hluboká,

aby tě nebolela ruka do roka

a hlava do smrti.

V Prachensku užívají také těchto veršů:

Hospodyňko zlatá!

vyjděte mezi vrata,

udělejte dobrej skutek:

dejte nám trochu krupek,

dejte nám trochu mouky,

však máte pole i louky;

dejte nám kousek sádla,

abyste nad mužem vládla;

naberte hodně z hluboka,

aby vás nebolela ruka

z roka do roka,

a hlava do smrti.

Co takto dostanou, potom prodají a o peníze se rozdělí.

Když již obešli všecky hospodáře, táhnou na náves, a jeden jich, „vyvolavač“, vystoupí na nějaké vyvýšené místo, na kámen, na stolici, aneb i na strom a p., a propoví o každém stavení a jeho obyvatelích nějaký pochvalný, nejraději však posměšný rým pro obecný smích, ku př.

Hej, hej!

Poslouchejte domácí a přespolní, co vám budu povídati v Svatodušní pondělí:

U mlynářů v potoce jsou oblásky, že tam mají děvčata jak obrázky.

Hojala! kotala!

je-li tomu tak?

Ostatní odpoví: „Je! je!“ a řečník doloží:

Já to nemám ze své hlavy,

ale z celé pohůnské rady:

je-li pohůnská rada šelma,

já jsem z ní!

Na to zahraje hudba tuš, a řečník zatím se ohlíží po jiném staveni, jakoby přemýšlel, co má vyvolávati. Hej! hej! Poslouchejte staří a mladí, co kdo má dobrého a co mu vadí: U Tomášků stojí vrba, že se Tomášek v hlavě drbá. Hojala! kotala! je-li tomu tak! „Je! je!“

Však já to nemám ze své hlavy, ale z celé pohůnské rady: je-li pohůnská rada šelma,

já jsem z ní! Tuš. – Často vyvolavač naráží také na dary, které kde při obcházení s králem dostali; ku př. Dvořáček dal otep lenu, proto že má hezkou ženu. Hojala! kotala! je-li tomu tak? „Je! je!“ – Náramný smích; neb každý ví, žo Dvořáčkova žena je v celé osadě nejškaredější.

Na tyto vyvolávky připravuji se někdy pasáci již napřed po delší čas u veliké tajnosti; pakli kdo co toho prvé vyzradí, upadne v pokutu „pohůnské radě“.

### Hra na královnu.

V pondělí Svatodušní od poledne chodí také po vsi dům od domu devět děvčat, jedna za královnu pěkně vystrojená, hlavu věncem z kvítí a stužkami majíc ozdobenou, ostatní co služky okolo ní, zpívajíce:

(Nápěv 425.)

Naše královna bosa chodí,

své bílé nožičky v rose brodí:

prosíme, žádáme

naší chudé královně!

</section>

<section>

Naše královna osiřelá,

koláčů, másla, vajec nemá:

prosíme, žádáme

naši chudé královně!

</section>

<section>

Kdyby královna měla otce,

styděla by se jít za chodce:

prosíme, žádáme

naší chudé královně!

</section>

<section>

Kdyby královna měla matku,

v ničem by neměla nedostatku:

prosíme, žádáme

naší chudé královně!

Z Budějovická.

</section>

<section>

Naše králka bosa chodí,

tluče si nohy o kamení,

své bílé nohy v rose brodí:

prosíme, pomozte

naší chudé králce!

</section>

<section>

Královna a služka bosa,

chudá královna, chudý král,

nemají volů ani krav:

prosíme, pomozte

naší chudé králce!

</section>

<section>

Královnou obyčejné bývá děvčátko nejmenší, kteréž ostatní mezi sebou schovávají tak, aby jí nebylo viděli. Až když potom po skončené písni selka se otáže: „A kde máte královnu?“ děvčata se rozstoupí, královna vyjde a několikkrát se otočí.

Před lety zachovávaly prý děvčata, chodíce s královnou, v Budějovicku ještě obyčej, když již obešly celou ves, že potom u prostřed návsi, vezmouce se za ruce, provodily tanec na spůsob kola, při kterém zpívaly píseň s pověstným: „Duli duli, hoj hoj!“ Nyní prý té písně již neznají. Slova: Duli duli, hoj hoj! připomínají píseň slovenskou: „Hoja! ďunďa Hoja!“ (Zpěv. I, 3.) Ostatně podobné tance provozuji se také o svátcích Velkonocních.

Místem šlovou děvčata v této hře „králíčky“, a s královnou chodí také král, totiž děvče za krále ustrojené, majíc na hlavě z pozlaceného papíru korunu a v ruce dřevěný meč. Ve-jdouce králíčky do stavení, zpívají:

V rychtářovic dvoře  l)

koníčky stavíme,

za dary prosíme.

</section>

<section>

Vyjděte, matičko,

štědrou ruku vemte,

králíčky nadělte.

</section>

<section>

Čím nás nadělíte,

králi, králce dáme,

zámků naděláme.

</section>

<section>

Králi vystavíme

z kamení drahého,

ze zlata ryzého.

</section>

<section>

Králce vystavíme

z peří pávového,

z kvítí májového.

</section>

<section>

Vyšla hospodyně,

krále pozdravila,

králku přivítala.

</section>

<section>

Kázala jim dáti

vajec sedum košů,

a tři kopy grošů.

</section>
