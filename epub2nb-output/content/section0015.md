---
contentType: poetry
---

<section>

## Otloukaní píšťalek.

Z jara, když stromoví pouští mízu, dělají sobě chlapci nejraději z vrbové ‚ neb olšové kůry, řidčeji z březové a liskové, píšťalky a prskačky. Uříznou si totiž čerstvou, hladkou a rovnou hůlku anebo proutek, tenčí konec rovně sříznou, a jak píštalka nebo prskačka dlouhá býti má, při tlustším konci kůru kolem oříznou. Potom kůru na koleně nožem otloukají a plochou nožovou potírají, aby se snáze s dřeva svlekla. Při otloukání říkají tyto rýmy:

</section>

<section>

1. 

Leží, leží kláda,

na tej kládě vrána:

až ta vrána vzlítne,

píšťalka se svlíkne.

</section>

<section>

2. 

Otloukej se, píšťaličko!

nebudeš-li se otloukali,

budu na té žalovali

císaři pánu,

on ti dá ránu,

že’s mi ukrad krávu:

kráva stála za tolar,

ty’s mi za ni nic nedal.

Buc! bac! buc! bac!

a ty Janku,

svlíkej plantu!

</section>

<section>

3. 

Otloukej se kozí pysku,

dám ti hrachu plnou misku;

nebudeš-li se otloukali,

budu na tě žalovati

císaři pánu,

děravému čbánu.

Aneb:

císaři pánu,

on ti dá ránu,

až potom odletíš

k železnému čbánu.

Aneb také:

cisaři pánu,

on ti dá ránu,

až se celá otočíš,

korbel piva natočíš:

Píte, píte, páni!

a já budu s vámi.

Dost, dědku, dost!

už je holá kost.

</section>

<section>

4. 

Otloukej se mízo-lízo,

nebudeš-li se otloukati,

budem na tě žalovati

krajickému pánu,

z korbele do čbánu,

a ze čbánu do studnici:

přijdou na tě čtyři vlci,

pátá liška, šístej pes,

sežerou tě ještě dnes.

Z Klatovska.

</section>

<section>

5. 

Pán jede s hůrky,

veze vokurky;

jedna mu spadla,

paní ji popadla;

von se za ní honil,

až ji dohonil;

dohonil jí u vrátek,

roztrhal jí kabátek:

Netrhej, netrhej,

vždyť jsi mi ho nešil;

šila mi ho švadlena,

šila mi ho jehličkou,

přitloukala paličkou,

ťuk, ťuk, ťuk, ťuk, ťuk!

</section>

<section>

6.

Pán jede s vršku,

roztrh si držku;

paní mu ji zašívala,

koza se jim posmívala.

Pán vzal kozu za brado,

a hodil ji do brodu;

koza v brodě nejní,

šla vokolo mlejní,

ztratila tam věnec,

kdo ho našel? – Němec.

Já nechci Němce,

já chci mládence;

mládenec je hezkej,

stojí za pět českejcb.

Dost, dost, dost!

už je holá kost.

Aneb:

Chodila koza okolo mlejna,

ukradla tam kousek sejra,

ztratila věnec,

našel ho Němec.

Já nechci Němce atd.

Srov. dětská počítadla, str. 29, č. 19 a 20.

</section>

<section>

7.

Kovej, kovej, kováříčku!

okovej mi mou nožičku,

dám ti od ní groš,

ještě jednou groš.

Až pojedu do Police,

koupím si tam čtyry hrnce:

v jednom bude smetana,

v druhým bude mlíko,

v třetím bude podmáslí,

v čtvrtým syrovátka.

Patka, patka až do pátka.

</section>

<section>

8. 

Starej jede s kopečka,

vrzají mu kolečka,

koza se mu posmívá.

Vzal on kozu za bradu,

uhodil s ní do Brodu:

v Brodě kozy nemají,

v pytli dřiví štípají.

Groš, groš a groš!

</section>

<section>

9. 

Pán mele mouku

v bílým klobouku,

paní mele krupici

v chocholatý čepici:

co namele, to schová,

co ukradne, to prodá.

</section>

<section>

10. 

Svině běží uličkou,

švec za ni s paličkou;

svině křičí: Ninini!

netrhej mně štětiny.

</section>

<section>

11. 

Švec sedí na cestě,

si je boty nevěstě,

nevěsta se raduje,

že si boty obuje.

Boty spadly s kolka,

zabily pacholka;

nedali mu zvonili –

starou babu honili

okolo bradla, až baba padla.

Dost, dědku, dost!

už je holá kost.

</section>

<section>

12. 

Houdy, houdy!

já do boudy,

ona bouda prázdná;

já do druhy,

já do třetí,

ona panna krásná.

</section>

<section>

13.

Skočila baba přes rybník,

běžel za ní kominík:

Počkej babo proklála,

že jsi snědla koťata!

O radost! o radost!

už bude píšťala dost.

</section>

<section>

14. 

Běžel zajíc kolem plotu,

roztrh si tam novou botu;

liška mu ji zašívala,

veverka se posmívala.

Mlč, veverko, mlč!

vrazím do tě nuž!

vrazím do tě zavěráček,

budeš pískat jako ptáček;

vrazím do tě kudličku,

vyrazím ti dušičku.

</section>

<section>

15. 

Co’s, holečku, co’s dělal,

že’s košilku umazal?

„Honili mne dva Turci 1)

s červenými praporci;

zahnali mne na vršíček,

koupili mně bubíneček:

bubnujte, šturmujte,

z holi kosli ven!“

1) Aneb:

Honili mě dva Turci

s červenými praporci;

honili mě ha kopeček

dali mně tam bubíneček.

Na bubíneček: bum, bum, bum!

na housličky: tydli, tydli!

na basičku rarara!

Ať se naše panímáma nestará.

</section>

<section>

16. 

Stojí hruška v šírém poli,

kdo je šelma, ten se bojí;

já jsem šelma, nebojím se,

vezmu šavli, postavím se.

Hrajte mi, trubte mi 1)

nahoru marš,

ať mám do ty

vojny kuráž,

1) Aneb:

Hrajte mi, trubte mi,

na housličky lydlidum!

na bubínek bum, bum, bum!

Marš, marš, marš!

dokud mám kuráž.

</section>

<section>

17.

Když jsem já byl malej chlapec,

na housle jsem hrával;

slruny mi se přetrbaly,

smyčec mi se zlámal.

</section>

<section>

Přišel jsem já k jedny selce,

ona pekla vdolky;

já ji prosil o vdoleček,

ona že jsou horky.

</section>

<section>

Poslala mne k druhy selce,

ona vaří hřečku;

já jí prosil o trošičku,

ona dala všecku.

</section>

<section>

Poslali mé na vobroučky,

já nařezal hůlek,

abych se měl čim obránit,

až pojede Turek.

</section>

<section>

Turek jede od Moravy, 1)

šavle se mu blyští;

husar za ním poskakuje,

že mu hlavu sklíští.

</section>

<section>

Nesekej ho do hlavičky,

máš tam –samy kosti:

ale sekej výše sedla,

máš tam masa došli.

1) Aneb:

Turek jede ode mlejna,

šavle se mu blyští;

Švejda za ním poskakuje,

že mu hlavu zmrští.

</section>

<section>

Já se Švejdy nic nebojím,

ani jeho pána:

nabiju si karabinu,

zabiju ho z rána.

### Duben.

Dne prvního a posledního Dubna posílají děti jedno druhé „Aprílem“; vymyslivše sobě totiž nějakou lež, lehkověrného navádějí, aby proto někam došel neb něco učinil.

</section>

<section>

Až přijde Duben,

ještě za kamny budem.

</section>

<section>

Ať si Duben sebe lepši bývá,

přec ovčákovi hůl zasněžívá.

### 24 Dubna.

O svatém Jiří

vylízají z díry

hadi a štíři.

</section>

<section>

Svatý Jiří

trávu zžiří.

### 25 Dubna.

Jiří a Marek

mrazem nás zalek.

### Lyščí neděle.

Lyška rozdává preclíky.

### Smrtná neděle.

Kdo na Kýchavnou neděli třikrát kejchne,

po celý rok nezastůně.

### Smrtná neděle.

Toho dne vynášejí děvčata smrt a přinášejí nové léto. Oblekou totiž došek v oděv ženský a stužkami i jinak jej ozdobí, na spůsob ženské postavy, kterou potom bud vezmou pod paždí a jako vedou, anebo nastrčí na tyč a nesou za dědinu, kdež ji zas odstrojí a holý došek vhodí buď do vody aneb do příkopu. Takto smrt utopivše chodi potom po vsi dům od domu s máji neb 8 lítem, totiž s jedlovým stromkem barevnými stužkami a malovanými nebo pozlacenými výdunky ozdobeným, zpívajíce a za to dárky dostávajíce.

</section>

<section>

1. 

Mořena! Mořena!

kam jsi klíče děla?

Děla jsem je, děla

svatýmu Jiří,

aby nám otevřel

do ráje dveří.

Děla jsem je, děla

svatýmu Jánu,

aby nám otevřel

do nebe bránu.

</section>

<section>

Svatej Jiří vstává,

zem odemykává,

aby tráva rostla,

travička zelená,

růžička červená,

fijala modrá.

Z Chrudimska.

</section>

<section>

2. 

O Maria! o Maria!

kde’s tak dlouho byla?

U studýnky, u rubínky

ruce jsem si myla,

zámečkem, zámečkem

jsem se zamykala,

lístečkem, lístečkem

jsem se odmykala.

Ze staršího rukopisu. Nyní počínají také takto:

Smrtonoško! Velkonočko!

kde’s tak dlouho byla?

U studánky, u studánky,

rnce, nohy myla atd.

</section>

<section>

3.

Líto, novy lilo!

co jsi nám přineslo?

Mnoho dobrého,

kvítí pěkného:

modrého, bílého

i červeného.

</section>

<section>

Víte, holky, věnce,

která má mládence;

však je dosti kvítí,

až se louka třpytí;

však je dosti lupení,

až se hora zeleni.

Z Hradecka.

</section>

<section>

4.

Svatej Jiří jede k nám,

po věnečku veze nám,

nám, nám, nám,

Rovinskejm pannám.

Také:

Svatej Ján jede k nám,

po věnečku veze nám,

nám, nám, nám,

Semilskejm pannám.

</section>

<section>

5.

Smrt nesem ze vsi,

novy líto do vsi:

buďte, páni, veseli,

že vám líto nesemy

s červenými vejci,

s žlutými mazanci.

Jakej je to mazanec

bez koření bez vajec?

Počíná se také takto:

Smrt jsme vám zanesli,

nové líto přinesli;

buďte, páni, veseli atd.

Aneb:

Líto, líto nesemy,

buďte, páni, veseli atd.

Aneb:

Smrt plyne po vodě,

nové líto přichodie

s červenými vejci atd.

Také:

Smrt pluje po vodě,

nové léto k nám jede

s červenými vejci atd.

</section>

<section>

Rýmy nesemy a přichodie, místo nynějšího neseme a přichází jsou stopy neomylné, že píseň tato pochází z časů pradávných, předhusitských, když ještě formy takové v jazyku našem bývaly v obyčeji.

</section>

<section>

6.

Buďte, páni, veseli

na tu Smrtnou neděli:

smrt jsme vám odnesly,

nové líto přinesly.

Vítej lito líbezné,

obilíčko zelené!

</section>

<section>

Hody jdou, květy jdou,

vedou líto za sebou;

dej pán Bůh travičku

až do kolenou!

</section>

<section>

7.

Dej vám pán Bůh dobrej den,

pěkná paní i s pánem!

i s družbanci,

květovanci,

s červenými vejci,

s žlutými mazanci.

Jakej je to mazanec

bez koření, bez vajec?

Z Hradecka.

</section>

<section>

8.

Fijala, růže

kvísti nemůže,

až jí milej pán Bůh

s nebe pomůže.

</section>

<section>

Růžička se hněvá,

že listejčků nemá:

počkej, počkej, růžičko!

až dá pán Bůh teplicko;

až zahací hrom,

obalí se strom

listem zeleným,

květem červeným.

Z Prachenska.

</section>

<section>

9. 

A ty svatá Markyto!

dej nám pozor na žito,

i na všecko vobilí,

co nám pán Bůh nadělí.

Aneb:

Svatá Markyto!

dej nám dobry líto

na pšeničku, na žito,

abychom měli co žíti

a do stodoly v ožiti.

Také:

aby byl veliký klas:

ať přijdeme po roce zas.

</section>

<section>

10. 

Svatý Petr hřímá,

nadělí nám vína,

abychom se napili,

pána Boha chválili;

dejž to milý Bůh!

Ze staršího rukopisu. Nyní také takto:

Svatej Petře z Říma!

dej nám flaši vína,

ať se mužem napiti,

pána Boha chválili.

</section>

<section>

11. 

Svatej Petr voře

na zelený hoře.

Markyta mu pohoní,

utekla mu od koní;

on ji dostal u vrátek,

roztrhal jí kabátek.

Proč ty mně ho trháš?

ty jsi mně ho nešil:

šila mně ho Barborka,

co vykouká z vokýnka.

Z Klatovska. – Sr. říkadla při otloukám píšťalek, str. 52, č. 5.

</section>

<section>

12. 

Pěkná paní stojí,

v bílé sukni chodí,

ona do ní sáhne,

bílý groš vytáhne,

nám ho daruje.

Ze staršího rukopisu.

</section>

<section>

13. 

Zatoč se, koši!

dej nám po groši;

rozdrhni se, misku!

dej nám po penízku

na zelenou misku!

</section>

<section>

14. 

Zadrkejte almarou,

ať ty groše vypadnou;

rozdrhni se, misku!

dej nám po penízku,

po malým, po malým,

po vajíčku červeným.

</section>

<section>

15. 

Až půjdeme z domu ven,

dej vám pán Bůh dohřej den,

panímámě mazanec,

pantátovi skládanec.

Aneb:

Vinšujem vám dobrej den,

až pudeme z domu ven,

dnes a na celej tejden!

</section>

<section>

16. 

Jest-li nám nic nedále,

zlou odměnu shledáte:

budou vám hrnce skákali

z police,

jako ty mlynářovy slepice,

když se nažerou panský

pšenice.

### Květná neděle.

Ze svěcených jívových, klokočových neb tisových proutkův udělají hospodáři tři křížky a neson je po obědě každý na své pole, kdež je zarazí, řkouce:

Bůh otec, syn a duch svatý

požehnej mé pole osaty!

### Škareda středa.

Jak mile jsou pašije skončeny, vyběhnou chlapci z kostela a klapajíce i řehtajíce honí po vsi Jidáše, začež od možnějších obyvatelů dárky dostávají. Při honění plným hrdlem vyvolávají takto:

Jidáši! co’s učinil,

že’s pána Krista Židům zradil?

musíš za to v pekle býti,

s čertem ďáblem přebývati.

Ze staršího rukopisu.

Aneb:

O Jidáši nevěrný!

co jsi učinil,

že’s svého mistra

Židům prozradil?

musíš za to

šlapat bláto,

co nejvíce

do čepice.

My Jidáše honíme,

klekání zvoníme;

Kyrie eleyson.

Z Chrudimska.

Toto místem opakují také v Zelený čtvrtek a na Velký pátek.

### Zelený čtvrtek.

Toho dne vyhánějí ze stavení blechy; šlehajíce svěceným klokočovým proutkem po posteli a po podlaze až ke dveřím, říkají:

Ven hosti

bez kostí!

### Velký pátek.

Před východem slunce klekajíce v zahradách pod ovocnými stromy, říkají:

Modlím se tobě,

strome zelený!

ať tebe pán Bůh

dobrým odmění!

Z Berounska.

Také vycházejí před východem slunce pod šíré nebe, do zahrady, na pole a p., a kleknouce holýma kolenama na trávník, říkají takto:

Ráno, ráno, raníčko,

dřív než vyšlo sluníčko,

Židé pána Ježíše jali.

On se třás, oni se ho ptali:

Pane, máš-li zimici?

„Nemám, aniž míti bude,

kdo na mou smrt pamatovat bude.“

Aneb;

Na Velký pátek

pán Kristus měl sňatek.

Pán Kristus svůj kříž nese,

až se celej pod ním třese.

Pilát se ho ptá:

„Pane! zima-li?“

Pán Ježíš odpovídá:

„Mně zima není, ani nebude.“

Kdo ty slova řikati bude,

ten zimnici míti nebude.

Z Hradecka a z Prachenska.

Téhož dne při řehtání aneb klapání na klapačky v některých místech děti zpívají:

Židi nevěrní,

jako psi Černí,

kopali jámu

Ježíši pánu,

aby ho jali,

ukřižovali,

na Velký pátek

do hrobu dali,

v Bílou sobotu

zas vykopali.

Z Boleslavska.

</section>

<section>

Velký Pátek deštivý

dělá rok žíznivý.

</section>

<section>

Jest-li že na boží hroby prší, sucho úrodu poruší.

</section>

<section>

Suchý půst,

úrodný rok.

### Bíla sobota.

O půl noci s Velkého pátku na sobotu běhávají hospodáři po zahradách a povřislem obvazují stromy, volajíce:

Obouvejte se, stromy,

bude zejtra mráz:

nebudete-li se obouvali,

posekáme vás.

</section>
