---
contentType: poetry
---

<section>

## Selská strava.

### 248.

### Pražená polívka.

(Nápěv 690.)

Žádnej neví, co já zkusím, zkusím,

žádnej neví, co já zkusím:

praženou polívku

na suchým rendlíku

celej tejden jísti musím.

Z Klatovska.

### 249.

### Jitrnička.

(Nápěv 174.)

Jseš-li, holka, řezníkova?

„Nejsem, nejsem.“

Chceš-li ňákou jitrničku?

„Dej sem, dej sem.“

Z Berounska.

### 250.

### Polívka.

(Nápěv 670.)

Trochu kyselá,

trochu sladká:

uvařila ji paní matka.

Z Berounska.

### 251.

### Zelenina.

(Nápěv 264.)

Něco kulalýho,

něco hladky,

něco kyselýho,

něco sladky.

</section>

<section>

Hrášek kulovatej,

čočka hladká,

zelí je kysely,

mrkev sladká.

Z Hradecka.

### 252.

### Hrách.

(Nápěv 705.)

Ach, ach, ach!

spálila jsem hrách;

polívka mně vykypěla,

co jsem smutná vytrpěla –

ach, ach, ach!

spálila jsem hrách.

Z Hradecka.

### 253.

### Zelí.

(Nápěv 418.)

Čí je to zelí

nevokopany

u lesa?

pudeme na ně,

vokopáme je –

hop nejsa!

Z Budějovicka.

### 254.

### Zelí rozličné.

(Nápěv 37.)

Není zelí jako zelí:

někery je zeličko;

někery je nemaštěny,

někery jen maličko.

Z Domažlicka.

### 255.

### Dršky s masem.

(Nápěv 374.)

Za krejcar drštiček

a za dva masa,

aby se najedla

ta naše chasa.

Z Táborska.

### 256.

### Pučálka.

(Nápěv 569.)

Pučala má milá pučálku,

nesla ji milému na šálku:

„Od lesa k lesu

pučálku nesu,

pu – pu – pu – pu – pu – pu – pučálku,

nesu ji milému na šálku.“

Z Budějovicka. – Pučalka je hrách zelený, jejž namočí do vody, aby vypučil, a potom jej usmaží a upraví.

### 257.

### Kaše.

(Nápěv 292.)

Rozhněvala se

Káča na Kubu:

uvařila mu

kaši z votrubů;

když ji všechnu sněd,

hodně se najed.

Z Klatovska.

### 258.

### Hrách a kroupy.

(Nápěv 423.)

Hrách a kroupy

to je hloupý!

ty jsou u nás každej den:

ale dolky

z bílý mouky

jsou jen jednou za tejden.

Z Hradecka.

### 259.

### Dolky.

(Nápěv 276, 341.)

Když jsem já šel k mej panence,

ona pekla dolky;

já ji prosil o kousíček –

ona: že jsou horky.

</section>

<section>

Ona vždycky pomaloučku:

„Jdi Honzíčku odtad!“

já jí nechtěl odtad jíti,

až jsem jí dva popad.

Z Budějovicka.

### 260.

### Dolky.

(Nápěv 423, 452.)

Pekla dolky z bílý mouky,

sypala je perníkem,

házela je Houzíčkovi 1)

votevřeným vokýnkem:

</section>

<section>

„Jez, Honzíčku! jsou dobry,

jsou sypaný, kropeny;

jest-li že ti budou chutnat,

jsou tam ještě takový.“

Z Boleslavska. – Srov. Čel. 111, 55.

1) dávala je Honzíčkovi

do maštálky okýnkem.

### 261.

### Dobré dolky.

(Nápěv 440.)

Dobry dolky vod Barunky

dobry dolky bejvávaly,

dobry dolky vod Barunky

dobry dolky jsou:

sypala je perníkem,

strkala je vokýnkem;

dobry dolky vod Barunky,

dobry dolky jsou.

Z Klatovska.

### 262.

### Dolky a buchty.

(Nápěv 488.)

Sloužila holka

u polesnýho:

nechtěla jídat

chleba černýho.

</section>

<section>

Vlezla na půdu,

špoulila hubu:

pane polesnej!

já tu nebudu.

</section>

<section>

Já budu radší

ve mlejně sloužit,

tam po dolečku

nebudu toužit.

</section>

<section>

Všední den buchly,

v neděli maso:

najez se, najez,

hladová chaso!

Z Prachenska. – Srov. Suš. 682.

### 263.

### Buchty s mákem.

(Nápěv 430.)

Pekla buchly, pekla s mákem,

poslala je za vojákem

po Maří do Prahy:

v braně ji je pobrali.

Z Berounska.

### 264.

### Buchty s sejrem.

(Nápěv 423.)

Celej tejden buchty s sejrem,

a v neděli dolečky:

bodejž bábu kati sprali,

že dělá tak maličký!

</section>

<section>

Celej tejden buchty s sejrem,

a ve čtvrtek knedlíky:

bodejž bábu čerti vzali,

že dělá tak veliky!

Z Boleslavska.

### 265.

### Vzácné buchty.

(Nápěv 437.)

Žádná není taková,

jako naše sládkova:

ona peče buchty s mákem,

posílá je za vojákem.

Dřív než buchty udělá,

peněz do nich zadělá:

když se buchty rozkrajujou,

peníze se vyvalujou.

Z Prachenska.

### 266.

### Chléb s máslem.

(Nápěv 276.)

Kdybych já měl, co bych já chtěl,

já bych si nestejskal:

krajíc chleba a kus másla,

já bych si zavejskal.

Z Klatovska.

### 267.

### Hnětinka.

(Nápěv 787.)

Ztratila jsem hnětinku,

nevím kterou hodinku,

jest-li včera nebo dnes –

nebo mně ji pták odnes.

Z Prachenska.

### 268.

### Rozpek.

(Nápěv 771.)

Pušpersky děvčátka

pekly rozpek:

von se jim po celý

peci roztek;

vony si poslaly

pro Urbana,

by jim ho podsypal

votrubama.

Z Klatovska.

### 269.

### Rozpíčky.

(Nápěv 533.)

Pod panskýma stájma

tečou potůčky:

že pansky děvečky

pečou rozpíčky;

zadělaly je

studenou vodou:

předce je chválily,

že dobry budou.

</section>

<section>

Přišla tam Narjána

s dlouhými prsty,

vona jim pobrala

rozpíčky všecky:

dejte jí zvonec,

na krk rondlíčku,

aby zazvonila

tomu rozpíčku.

Z Klatovska.

### 270.

### Trnka.

(Nápěv 686.)

Kačenka má trnku,

vařila ji v hrnku,

vařila ji,

pařila ji

na zeleným drnku.

Z Prachenska.

### 271.

### Nešťastná kuchařka.

(Nápěv 586.)

Sešla se selka s selkou,

vedla si stížnost velkou,

že má zlýho muže.

že ji bije tuze

až do devátý kůže.

</section>

<section>

Ta druhá se jí ptala:

co jsi’ž mu udělala?

„Já přesmutná Manka!

pekla jsem beránka –

a já ho nekuchala!“

Z Budějovicka.

### 272.

### Úcta.

(Nápěv 42.)

Naše máma vrtí dnes,

pozvala si celou ves:

z celý vsi

všecky psy

na to naše podmáslí!

Z Prachenska.

### 273.

### Hezký kousek.

(Nápěv 685.)

V tom Lázu je hodnej soused,

ten dokázal hezkej kousek:

napil se z prudka podmáslí,

až se mu plíce otřásly.

Z Prachenska.

### 274.

### Brambory.

(Nápěv 326.)

Straší nás sedláci, straší,

že budou brambory dražší:

neboj se, můj zlatej synu!

máme jich na celou zimu.

Z Budějovicka.

### 275.

### Bramborová hora.

(Nápěv 131.)

Horo, horo bramborová!

má panenka není doma,

není doma, je na poli:

vykopává tam brambory.

Z Táborska.

### 276.

### Strava Luciperova.

(Nápěv 845.)

Když jsem šel do nebe,

stavil jsem se v pekle;

nejstarší Luciper

pek‘ si tam erpetle.

</section>

<section>

A já jsem ho pěkně

vo ňákou požádal:

ale von, že nedá,

že jsem nepřikládal.

Z Chrudimska.

### 277.

### Dchoře vyháněti.

Když v některém domě se zdržuje dchoř, hospodář, chtě jej vypudili, vezme buben a bubnuje po celém domě i vůkol, při tom říkaje:

Tluču, tluču na buben:

vyjdi, dchořt, z domu ven!

Z Boleslavska.

</section>
