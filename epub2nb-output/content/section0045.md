---
contentType: poetry
---

<section>

### Kolíbka.

Když se koláče přinesou na stůl, družba tuto řeč k hostům učiní:

Slovutní páni přátelé!

tito zde noví manželé

podlé boží prozřetelnosti

a běhu přirozenosti

mohou v roce aneb dále

ke cti boží a ke chvále,

když se budou milovati,

snad synáčka kolíbali.

A protož jim ku pomoci,

buďto ve dne nebo v noci,

prosím pěkně za přidánek

na kolíbku a povijánek;

kterážto kolíbka aby dni bílá,

ani žlutá, ani strakatá nebyla,

ale která by se všem líbila,

a na ní aby byl přidělán

zlatej kruh i povijan,

aby se sama kolíbala,

a sama si taky zpívala.

Pan ženich se ohlašuje,

že on napřed sám daruje

na ni pěkný tvrdý tolar:

proto, nežli by kolíbal,

žeby raděj vláčel, voral!

Mezi tím, co hosté dárky své skládají na talíř, zpívají družičky:

### 58.

### Javorová kolíbka.

(Nápěv 77, 78.)

Co tam děláš za tou horou?

„Kolíbičku javorovou.“

Dělej, dělej; až uděláš,

pak si taky zakolibáš.

Z Berounska.

### 59.

### Zelená kolíbka.

(Nápěv 209.)

Vstala jest Anička

v bílej den,

a šla do maštale

pro oheň.

</section>

<section>

Zavolala k sobě –

Jeníčka,

aby jí nasekal

dřívička.

</section>

<section>

Popad on sekyrku

dřevěnou,

vysekal kolíbku

zelenou.

</section>

<section>

Tu si máš, Aničko,

kolíbej,

po jiných mládencích

nehlídej!

</section>

<section>

„Vždyť já ti po jiných

nehlídám,

proto že jen tebe

ráda mám.“

Z Prachenska. – Srov. Čel. II, 18.

V tom přižene se z komory babička, majíc na rukou děťátko z peřinek ustrojené, a běhajíc vůkol houpá je, konejší a zpívá:

</section>

<section>

Hajej, dadej, hajej,

pacholíčku malej!

hajej, dadej, nynej –

za rok bude jinej.

### 60.

### Upomínka otce nevěstina.

(Nápěv 771.).

Pantáto, pantáto

pod věnečkem!

hejhejte, hej bej te

tolaříčkem,

tolarem, tolarem,

flaší vína:

abych já věděla,

kde jsem žila.

Z Klatovska.

Peníze sebrané na kolíbku a na povijan zaváže přední družka do šátku a odevzdá nevěstě.

Po kolíbce hned následuje

### Umyvadlo.

Jak mile se koláče rozdají, přinesou totiž na stůl mísu velikou s čistou vodou, k čemuž družba (řečník) tuto řeč učiní:

Vysoce vážení páni hosti!

žádám se vší uctivostí,

když jste při této tabuli

s bázní boží, v dobré vůli

pokrm jedli, nápoj pili,

byste ruce své umyli

v této křišťalové vodě;

nebudet vám to ke škodě,

nýbrž k čistotě a zdraví,

jak učí obyčej starý.

My pak vaši služebníci,

dobré všecko vám přející,

za to žádáme společně,

byste službu naši vděčné ,

od nás přijmouce, y štědrosti

na důkaz té své vděčnosti

každý dva tři dvacetníčky

vhodili do té vodičky.

A vy muziky pozor dejte,

pěknou písničku zahřejte.

</section>

<section>

Někdy bývá na umyvadlo voda strojená voňavá, obyčejně růžová, ve které sobě každý omočí prsty a přitom do ní pustí peníz; řečník také mívá v ruce hůlku s citronem na hořejším konci nabodnutým, pod kterým uvázán jest bílý šátek neb ručník, jímž sobě hosté utírají omočené prsty. Mezi tím hudba hraje a ženy s družkami zpívají:

### 61.

### Tři vínky.

(Nápěv 324, 325,)

Koupala se má panenka

v vodě studený,

přijel je k ní mládeneček  1)

na vraném koni.

</section>

<section>

A co děláš, má panenko,

v vodě studený?

„Čepce šiju, věnce viju  2)

z růže červený.“

</section>

<section>

Komu pak dáš, má panenko,

věnce zeleny?

„Jeden tobě, druhý sobě,

třetí družbovi.“

</section>

<section>

Proč jsi mi ho dřív nedála,

když jsem chodil k vám?

„Když jsem rozumu neměla,

který nynčko mám.“

</section>

<section>

Zadrž ty mi, má panenko,

koně vranýho,

a já sobě půjdu nažit 3)

ovsa zralýho.

</section>

<section>

„Jak živa jsem nedržela

koně vranýho: radši půjdu sama nažit –

ovsa zralýho!“

Z Prachenska. Srov. Mor. 1840, 23; Zpěv. I, 6.

3) až mu nažnu, mé srdéčko,

ovsa zralýho.

Co jsem živa, můj nejmilejší!

koně se bojím:

tobě ho předce, mé srdéčko,

směle podržím!

Z Berounska.

### 62.

### Hospodyňka.

(Nápěv 324.)

Co se to tam, má nejmilejší,

v poli zelená?

co se to tam, mé milé srdéčko,

v poli zelená?

</section>

<section>

„Zelená se, můj nejmilejší,

otce mého hrách,

zelená se, mé milé srdečko,

na našich drahách!“

</section>

<section>

Nebudeme, má nejmilejší,

darmo čas mrhat:

vezmeš srpeček a já kosičku,

půjdem ho sekat.

</section>

<section>

Co pak umíš, mi nejmilejši,

v domě děliti?

„Krávy dojil, oběd strojit,

šaty vyprali.

</section>

<section>

Také umím, můj nejmilejši,

bílé lože stlát: až je ustelu, mé milé srdéčko,

půjdem na ně spat.“

Z Berounska.

Na konec přinese družba

### Strom,

totiž trn veliký neb suchý keř o třech větvích, v homoli neb buchtu velikou zaražený, na kterém napícháno i navěšeno množství lahůdek rozličných, t. cukrových srdeček, perníkových děťátek, pozlacených ořechů, rozinek, mandlí, jablek, suchých švestek a p., i postaví jej před nevěstu na stůl; načež ženy a družičky počnou zpívati:

Šel jest pán Bůh, šel do ráje atd. (viz na konci mezi legendami).

### 63.

### Jabloňka.

(Nápěv 594.)

Já mám jabloňku,

já na ni vlezu;

jen jednou zatřesu,

hned zase slezu.

</section>

<section>

Jsou na ní jablíčka

pěkný červeny:

já si jich natrhám

pro potěšení.

Z Táborska. – Srov. str. 108, č. 49.

</section>

<section>

Jak mile dozpíváno, musí nevěsta stromkem zatřásli, jenž tak bývá nastrojen, aby jí ns talíř kolébka neb děťátko padlo, pro smích obecný. Ostatně hledí každý, aby z těch pamlsků něco ulovil, které pak mládenci dávají pannám a panny mládencům, a vdané ženy schovávají svým dělem. Když stromek jest obrán, vyhodí jej ven, načež družba homoli rozkrájí a po kousku mezi hosty rozdělí.

</section>
