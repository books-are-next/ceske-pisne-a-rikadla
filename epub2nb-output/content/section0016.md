---
contentType: prose
---

## Velikonoc.

V pondělí velikonoční chodí chlapci a na to v úterý děvčata dům od domu s pomlázkou. Pomlázka chlapecká bývá obyčejně z osmi vrbových proutků zpletena nebo ztočena, děvčata pak mívají pouhý proutek, stužkami a strakatými klůcky ozdobený. Přijdouce do domu a zpívajíce, točí dle taktu písně přitom pomlázkou.

#### 1.

Hody, hody

do Provody!

dejte vajíčko malovaný,

nedáte-li malovaný,

aspoň mi dejte bíly,

slepička vám snese jiny

v komoře v koutku

na zeleným proutku.

Z Hradecka. Počíná se také takto:

První hody

do Provody!

červeny vejce;

nedáte-li červeny,

dejte aspoň bíly atd.

  

Červených vajec!

červených vajec!

nedáte-li červeny,

dejte bíly,

slepička vám nanese jiny

za kamny v koutku

na vrbovým proutku.

Proutek vohnoutek,

sedí na něm zlatej kohoutek.

Z Rakovnicka

#### 2.

Proutek se ohýbá,

slepička kokrhá:

chyťte mi tu slepičku,

koupíme za ni čepičku:

tu čepičku pánu,

on dá za ni krávu;

tu krávu hraběnce,

ona dá za ni na věnce.

  

Paní jde s louky,

nese misku mouky;

bude-li jí maličko,

ještě nám přidá vajíčko.

#### 3.

O srdce jediný!

propuk se čas:

dejte mi vajíčko,

sic přijdu zas;

červeny nebo bíly,

však vám zas slepička

snese jiny,

za kamny v koutečku

na zlatým proutečku,

pěkny bíly.

Z Hradecka –

#### 4.

Slepička běhá po dvoře,

vajíčko se kouli v komoře;

dejte jí pití,

ať vám neuletí;

dejte jí semence,

vona vám snese za den

tři vejce.

Z Čáslavska.

Slepička běhá po dvoře,

vajíčko se kotáli v komoře:

slepička kdák!

vajíčko křáp!

máte mi ho, panímámo, dát.

Z Berounska.

Slepička se popelí,

vajíčko se kotálí:

kokoudák! kokondák!

snesla sem jich padesát

na kopečka v kopřivách,

pobral mi je kmotr

žák! žák! žák!

Z Hradecka.

Mlynářova slepice

nažrala se pšenice,

vlítla mezi hrnce,

sházela je s police.

#### 5. 

Já jsem raalej koledníček,

já k vám jdu,

dáte-li mi pár vajíček,

rád vezmu:

nemáte-li červeny,

dejte bíly,

však vám za ně slepička

snese jiny:

na peci v koutku,

na zeleným proutku;

než se proutek otočí,

ať se korbel natočí.

Píte, páni, píte,

jen se neopité

a nám taky připité:

až já budu mládencem,

přípiju vám i s věncem.

#### 6. 

Dej Bůh štěstí tomu domu,

my k vám jdeme na pomrhodu.

Naše zlatá, krásná panno!

slepičky vám nesou dávno

vejce pěkny bíly;

dejte vajíčko malovaný,

slípka snese jiny.

Dáte-li kus mazance,

dostanete mládence;

dáte-li kus pečeně,

půjdem domů vesele;

pakli nám nic nedáte,

tehdy se letos nevdáte.

Sr. Krolm. sv. 11, str. 582.

#### 7.

Já jsem malej koledníček,

tetičko!

přišel jsem si pro červeny

vajíčko,

pro vajíčko červeny,

pro koláček bílý:

jak pak vám ten koledníček

je milý?

  

Nehněvejte vy se na mě,

strejčíčku!

vytáhněte z vaší kapsy

grešličku,

koledničkoj dejte,

nic se mu nesmějte,

on vám za ni poděkuje

srdečně.

  

Pán Bůh vám to nadělí

na zahradě, na poli,

i doma;

budete mít co vyhánět

ze dvora:

z maštale hřibátka

a z chlíva telátka,

z toho nejmenšiho chlívka

jehňátka.

Z Jičínska.

#### 8.

Pomlázka se čepejří,

ať nám dceruška nevěří:

budem ji honit ze dveří;

poběhnem za ní do kuchyně,

třeba tam byla hospodyně;

a z kuchyně do pokojíčku,

až dostaneme po vajíčku.

Z Táborska

  

Binovačka se čepejří,

ať mně Liduška nevěří:

poženeme se do dveří,

a ze dveří šup do síně,

a ze síně do kuchyně,

a tam si něco povíme.

Z Hradecka. – Binovačka, vlastně dynovačka, t. pomlázka.

#### 9.

Moje zlatá panímámo!

vejce na mě kouká samo,

prosím, aby mně bylo dáno:

nešť je bíly nebo strakaty,

třeba bylo holubaty,

jen prosím, ať je kulaty.

Z Hradecka.

  

Ach má zlatá panímámo!

vejce na mé hledí samo,

věřím, že mně bude dáno;

prosil bych já pana strejce,

aby mi daroval vejce:

on neohledává slepice.

Z Jičínska.

#### 10.

Hou, hou! krávy jdou,

nesou mléko pod vodou.

Kde je naše jalová?

u božího kostela.

Kostel se boří,

stodola hoří.

Z Klatovska.

  

Houha hou! krávy jdou,

nesou mlíko s smetanou,

a ta naše jalovička

u božího kostelíčka;

kostelíček hoří,

stodola se boří.

Z Bydžovska.

#### 11. 

Skoč ty panno do vody,

podej pánu jahody.

Proč bych já tam skákala,

sukničku si makala?

Kde bych já ji sušila?

Za kamny v koutku

na zeleným proutku.

Proutek se otočí,

korbel piva natočí:

Píte, píle, páni!

a já budu s vámi.

  

Skoč panno do vody

pro červené jahody.

Proč bych já tam skákala,

sukničku si máchala?

kde bych si ji sušila?

U paní báby,

u zelené žáby.

Aneb:

U pana Víta.

Vít není doma,

jel do Berouna

pro čtyry ovce,

pátýho skopce,

pro bílého berana

se zlatýma rohama.

Také:

pro šestýho berana,

snědli jsme ho do rána.

#### 12. 

Hou, hou! krávy jdou,

nesou mlíko s smetanou:

bejku, bejku! dej tabáku

stary bábě do frnáku.

#### 13. 

Vstalť jest této chvíle –

řezník zabil týle

a řeznice husu,

dala nám po kusu;

a babička kohouta,

vstrčila ho do kouta;

a pacholek kozu,

hodil ji do vozu.
