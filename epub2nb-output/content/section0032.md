---
contentType: poetry
---

<section>

## d) Žerty a posměšky.

### 541.

### Vavřina.

(Nápěv 631.)

Šla Dorota do mlejna,

potkal on ji – ach můj Bože!

potkal on ji Vavřina.

</section>

<section>

„Pojď, Vavřino, pojď ty k nám,

já tě ráda – ach můj Bože!

já tě ráda uhlídám.“

</section>

<section>

Přišla domu k mateři:

„Stroj, maměnko– ach můj Bože!

stroj maměnko večeři.

</section>

<section>

K tej večeři džbán piva:

přijde on k nám – ach můj Bože!

přijde k nám dnes Vavřina.“

</section>

<section>

„Však já ti dám Vavřinu,

vezmu-li já – ach můj Bože!

vezmu-li já pružinu.

</section>

<section>

Však já ti to vdavadlo

z tej kotrby – ach můj Bože!

z tej kotrby vyženu!“

Z Čáslavska.

### 542.

### Co komu?

(Nápěv 161.)

Pro hodny mládence

jsou u nás lavice,

a pro ty daremny

stolice bez nohy.

</section>

<section>

Pro hodny mládence

jsou u nás sklenice,

a pro ty daremny

hrnce roztlučeny.

Z Prachenska.

### 543.

### Pomsta.

Co si počnem, Matěji!

Matěji!

když nás holky nechtějí?

nechtějí?

</section>

<section>

„Nechrne my je, Martine!

Martine!

však jsou to jen brakyně,

brakyně!“

Z Prachenska.

### 544.

### Šidba.

(Nápěv 822.)

Vidíš, holka, vidíš,

kterak ty mě šidíš:

já se ti šidit nedám –

radši tě ošidím sám!

Z Prachenska.

### 545.

### Holka z Rokycan.

(Nápěv 427.)

Já mám holku z Rokycan,

jak živ jsem ji nevídal;

to je holka letitá,

tej se láska nechytá.

Z Prachenska.

### 546. 

### Ukradena Zuzka.

(Nápěv 481, 768.)

O Jezusku, o Jezusku! 

ukradli nám naši Zuzku;

kdyby nám ji chtěli vrátit,

chtěl bych za ni tejden mlátit.

</section>

<section>

Neřku tejden, dvě neděle,

dal bych za ni roční tele; 

z telete to bude kráva –

z naší Zuzky stará bába. 

Z Berounska.

### 547. 

### Cesta příjemná i nepříjemná.

(Nápěv 162.)

Když jsem holku vyprovázel,

někdo za mnou hroudy házel;

ať si házel neb neházel,

já ji předce vyprovázel.

Z Čáslavska.

### 548. 

### Orba.

(Nápěv 162.)

Nevěděl jsem co mám dělat,

tři záhony za den zvorat:

jeden prosa, druhý máku

a ten třetí pastrňáku.

Z Čáslavska.

### 549. 

### Ošacený chlapík.

(Nápěv 162.)

Já jsem chudej pacholíček,

mám maličko košiliček:

má milá se za mě stydí,

že mě vždycky v jedny vidí.

</section>

<section>

Nestyď ty se, holka, za mě,

já si koupím zejtra na ně:

na dvě tenky, na dvě tlusty,

však nás pán Bůh neopustí.

</section>

<section>

Třebas já byl bez čepice,

jen když já mám hezké děvče;

třebas já byl bez klobouku,

jen když já mám hezkou holku.

</section>

<section>

Já jsem chlapík ošacenej,

kabát pětkrát obrácenej:

vem ty si mě, nebo nevem,

já mám kabát jenom jeden.

</section>

<section>

Kdybych já byl sedláků syn,

což bych já se pěkně nosil,

ale že jsem chalupníků,

nosím kabát bez knoflíků.

Z Hradecka. – Srov. Čel. III, 50.

### 550.

### Sedlákova dcera.

(Nápěv 405.)

Na Bílej hoře

sedláček voře,

má hezkou dceru,

dej mi ji Bože!

hej, župy, župy,

dej mi ji, Bože!

hej župy, župy, žup.

</section>

<section>

Kdybych ji dostal,

což bych si vejskat:

tři sta tolarů

bych s ní vyzejskal!

hej župy, župy atd.

</section>

<section>

Hezká ženuška,

tři sta tolarů:

dal bych ji vozit

v krytém kočáru;

hej župy, župy atd.

</section>

<section>

Lokaje napřed,

lokaje za ní;

dal bych jí říkat:

urozená paní!

hej župy, župy,

urozena paní!

hej župy, župy, žup!

Z Berounska. – Srov. Čel. II, 22.

### 551. 

### Podobenství.

(Nápěv 64.)

Já si tě má milá

nevemu,

dyť ty jsi podobná

k medvědu:

medvěd má nožičky

chlupaty,

a ty máš srdéčko

proklaty.

Z Klatovska.

### 552. 

### Šidilka.

(Nápěv 684.)

Kdybys byla holka

jako jiná,

nechodila bysi

samá špína:

ani neumíš hrách

vařiti,

a přeci chceš chlapce

šiditi!

Z Budějovicka.

### 553. 

### Zdrápaná láska.

(Nápěv 207.)

Já jsem si namluvil

rychtářojíc:

ona je zdrápaná

od naštojic.

Z Klatovska.

### 554.

### Ženská krása.

(Nápěv 680.)

Kdo by tě, má milá,

nemiloval,

vždyť jsi ty, jak by tě

vymaloval:

červené tvářičky,

bílé tělo –

jako by z komína

vyletělo!

Z Berounska.

### 555.

### Rozmysl.

(Nápěv 300.)

Vždycky mi říkala

moje milá,

žeby se mnou srdce

rozdělila:

když chtěla děliti,

neměla nůž;

já jí ho podával –

nechtěla už!

Z Hradecka. – Srov. Suš. 662; Kol. I, 106.

### 556.

### Poutnice.

(Nápěv 779.)

Hradčansky hodiny

pěkně bijou,

že odtud mládenci

pryč odejdou:

půjde-li můj milej,

já půjdu s ním;

má-li co v uzlíčku,

všecko mu s ním.

Z Berounska.

### 557.

### Ochotná milá.

(Nápěv 480.)

Ráda tě, Honzíčku,

ráda tě mám:

všecko ti slibuju –

nic nedám.

Všecko ti udělám,

i tě zuju,

punčošky, střevíčky

vypucuju.

Z Klatovska.

### 558.

### Potupná rada.

(Nápěv 300.)

Když jsi mne nechtěla,

vem si rasa;

budeš mít každej den

kousek masa:

v neděli, v pondělí,

v outerej zas,

abysi věděla,

že tě má ras.

Z Bydžovska.

### 559.

### Dívčí spor.

(Nápěv 416.)

Na hoře Táboře

u sedláka,

praly se děvečky

o vojáka.

</section>

<section>

Mý zlatý panenky,

neperte se:

tu máte kalhoty,

rozdělte se.

Jedna je popadla,

utekla pryč;

druhá zas plakala,

že nemá nic.

Z Táborska.

### 560.

### Děvčata na prodej.

(Nápěv 680.)

Ty zdejší panenky,

ty jsou nanic:

poženem je na trh

do Netolic,

co jich v Netolicích

neprodáme,

potom v Budějicích

darmo dáme.

</section>

<section>

V Budějicích na ně

velký mejto:

nestojí ty zdejší

panny za to;

poženem je na trh

do Kaplice,

budem je prodávat

za vřhlice.

</section>

<section>

Když se nás budou ptát,

po čem jedna:

čtyry za vídenskej,

deset za dva;

dá-li nám kdo za ně

slepou grešli,

může si je sebrat

třeba všecky!

Z Budějovicka.

### 561.

### Koření.

(Nápěv 594.)

Vesecky panenky

jdou tuze pyšně:

kopaly koření

od černý višně;

na kamnech sušily,

v papíře třely,

aby je Vesečtí

mládenci chtěli.

Z Prachenska.

(Nápěv 218.)

Pušpersky mládenci

jsou tuze pyšni:

rejpali koření

pod černou višní;

na kranclích sušili,

na šálkách třeli,

dávali děvčátkem,

aby je chtěly.

Z Klatovska.

### 562.

### Pyšné panny.

(Nápěv 291.)

Vondrojic panenky

jsou tuze pyšný:

vodřelý kocoura

pod černou višní;

předek mu vařily,

zadek mu pekly:

bodejž se ty pyšny

panenky ztekly!

Z Táborska.

### 563.

### Pyšné panny.

(Nápěv 594, 677.)

Vesecky panenky

myslejí sobě,

že pro ně přijede

v kočáře hrabě:

už jede – už jede –

má dvě kolečka,

vzadu má rumpálek,

napřed koníčka.

Z Prachenska.

### 564.

### Zamilovaná stará panna.

(Nápěv 291.)

Marjánka Součkojic

mašle si váže;

líčidla kupuje,

maže si tváře:

vokolo červeny,

v prostředku bíly

jak ohlapce uhlídá,

hned se jí líbí.

</section>

<section>

Nechtěla nic dělat,

jen pořád metla;

dostala psaníčko,

tejden je četla:

psaníčko pročetla,

koupila věnec,

dala ho milému

za jeden tanec.

Z Prachenska.

### 565.

### Pilnost a lenost.

(Nápěv 533.)

Která hodně mlátí,

která hodně žne,

ta je hodná holka,

ta se hodí mně.

</section>

<section>

Která nechce mlátit,

která nechce žít,

pro tu ať si přijde

Malenickej žid.

Z Prachenska.

### 566.

### Sen.

(Nápěv 510.)

Zdálo mi se, zdálo

na neděli ráno,

že muzika hrála,

chasy bylo málo.

</section>

<section>

Panen bylo více: 1)

tři sta tři tisíce;

třema řady stály –

samy klebetnice!

Z Táborska. – Srov. Suš. 413.

1) Děvčat bylo více:

plničká světnice –

šenkýřojic Bětka,

ta je parádnice!

### 567.

### Změněná krása.

(Nápěv 442.)

Kovářova Tekla

k okýnku si klekla,

umyla se mlíkem,

aby byla pěkná.

</section>

<section>

Přeci pěkná není,

krása se jí mění:

šněrovačka těsná –

hoši se jí smějí!

Z Hradecka.

### 568.

### Parádnice.

(Nápěv 345.)

Ta Mářa krejčojic

velká parádnice:

dala si vyšívat

na zádech zajíce.

</section>

<section>

Na zádech zajíce

na zástěrce lišku:

aby ji poznali, 1)

že je za šenkýřku.

Z Prachenska.

1) aby každej věděl,

co je to za dívčku.

</section>

<section>

(Nápěv 79.)

Červená, zelená,

bílá lomenice:

dala si malovat

na puntě zajíce.

</section>

<section>

Na puntě zajíce,

navázala mašlí:

aby ji mládenci

o muzice našli.

Z Hradecka.

### 569.

### Nepořádná.

(Nápěv 743.)

Hájkovic Andulka,

ta je hodná holka:

ona nic nedělá,

jen se z okna kouká.

</section>

<section>

Ve čtvrtek zašívá,

a v pátek vypere,

v sobotu vyválí,

v neděli to bere.

Z Plzenska.

### 570.

### Neštěstí.

(Nápěv 345.)

Ach Bože můj milý!

jaké mám soužení:

měla jsem milého,

přišel mi k zmaření.

</section>

<section>

Měla jsem milého,

byl vedle z vesnice:

vlez za mnou na půdu,

snědly ho slepice.

Z Prachenska. – Srov. Suš. 656.

### 571.

### Ochrana.

(Nápěv 345.)

Nenech mne, má milá,

nenech mne zbraň nosit:

máš hezkou hubičku,

můžeš mě vyprosit.

</section>

<section>

Nenech mne, má milá,

nenech mne zahynout:

máš hezkou sukničku,

můžeš mě zavinout.

Z Prachenska.

### 572.

### Šelmovství.

(Nápěv 346.)

Tatíčku, tatíčku!

šelmovství je ve mně:

vemte vy pružinu,

vyžeňte je ze mne.

Táta vzal pružinu,

Janeček utíká:

což jsi ty, Janečku,

šelmička veliká!

Z Hradecka.

### 573. 

### Všecky zaopatřené.

(Nápěv 674.)

Ty Cekovské krávy

mají málo trávy,

mají děvky ucourany –

rády by se vdaly.

</section>

<section>

Jedna má kováře,

druhá perníkáře,

třetí stojí na ulici,

čeká šindeláře.

</section>

<section>

Když se ho dočkala,

hubičku mu dala:

„Hleďte, hoši! na mou kuši,

já jsem se už vdala.“

</section>

<section>

Ta jedna se vdala,

druhá tak zůstala,

třetí sobě naříkala,

že to promeškala.

Z Plzeňska.

### 574. 

### Moudrý strnad.

(Nápěv 686, 748.)

U našeho chlíva

strnad sobě zpívá:

že z velkého milování

málokdy co bývá.

Z Chrudimska.

### 575.

### Blahý úmysl.

Má milá lenost!

nedej mi se přemoct:

až já se vdám,

celá se ti vzdám.

Z Berounska.

### 576.

### Sváteční láska.

(Nápěv 439.)

Nechoď, synku!

nechoď k nám,

nerada tě vidím:

roztrhanej kabát máš,

já se za tě stydím.

</section>

<section>

Nechoď k nám až v neděli,

až budeš mít jinej:

pak se můžeš chlubívat,

že jsi ty můj milej.

</section>

<section>

Nechoď k nám až ve svátek,

až budeš mít šaty:

pak tě ráda –uhlídám,

panímáma taky.

Z Čáslavska. – Srov. Suš. 291.

### 577.

### Odbytý písař.

(Nápěv 439.)

Chodíval k nám, chodíval

z kanceláře písař,

klobouk měl premovanej

jako ňákej císař.

</section>

<section>

V jednej ruce kalamář,

v druhej ruce péro:

chtěl abych ho zapsala

do srdéčka svého.

</section>

<section>

Kdybys ty byl mládenec,

jako já jsem panna,

dala bych ti ten věnec,

kterej nosím sama.

</section>

<section>

Můj věneček zelenej

na hlavičce skáče:

a ta tvoje poctivost

na kolíbce pláče.

Z Hradecka a z Bydžovska. – Srov. – Čel. I, 215; Suš. 301; Kol. II, 237.

### 578.

### Poctivost.

(Nápěv 439.)

Poctivost, ach poctivost!

kde tě lidé berou?

v zahradách se nerodíš,

v poli té nesejou.

</section>

<section>

Kdyby se ta poctivost

v zahradách rodila,

cožby každá panenka

poctivá chodila!

Z Čáslavska.

### 579.

### Nehody.

(Nápěv 473.)

Zpívala bych, zpívala,

ale nemám noty,

sukničku mám roztrhanou,

visí od ni knoty.

Z Klatovska.

### 580. 

### Káča.

(Nápěv 604.)

Stál jsem tam na pavlači,

smál jsem se naší Kačí,

že si vlasy černila,

aby si je umyla.

Z Chrudimska.

### 581. 

### Lehká ztráta.

(Nápěv 228)

Káče! Káče! pojď domů,

berou tobě hocha na vojnu! –

„Když berou, mají ho:

dá mně pán Bůh jinýho!“

Z Chrudimska.

### 582.

### Strašidla.

(Nápěv 56.)

Kdy je byla ta krátká noc,

tenkrát bylo strašidel moc:

po půnebí chodily,

hezky holky strašily.

Z Klatovska.

### 583. 

### Můra.

(Nápěv 390.)

Můra na pavlači

často naši Důru tlačí;

přišel táta, zahnal můru,

netlačí už můra Důru.

Z Berounska.

### 584. 

### Pušperské děvečky.

(Nápěv 267.)

V Pušperku je dvoreček,

je tam málo děveček:

jedna větší, druhá menší,

třetí jako hrneček.

Z Klatovska.

### 585.

### Narození.

(Nápěv 174.)

Já jsem se narodila

u kamen, u kamen,

bába mé přiklopila

kuthanem, kuthanem.

Z Klatovska.

### 586.

### Nehoda.

(Nápěv 174.)

Vandrovala má panenka

do Uher, do Uher;

spálila si mezulánku

vo uhel, vo uhel.

</section>

<section>

Vandrovala má panenka

do Němec, do Němec;

spálila si mezulánku

vo hrnec, vo hrnec.

Z Prachenska.

### 587. 

### Bláznivá láska.

(Nápěv 634.)

Žádnej neví, co je láska,

kdo ji nezkusí:

nechť je starej, nebo mladej,

zbláznit se musí!

Z Berounska.

### 588. 

### Opatrná milá.

(Nápěv 410.)

Nad Pušperkem je vršeček,

na něm černá zem,

pálili tam kořaličku

třikrát za tejden.

</section>

<section>

Žádná se jim nepovedla

jenom jediná,

po které se Adamojic

Marje opila.

</section>

<section>

Ona vyšla mezi vrátka:

Chlapci, pojdte k nám:

naše vrátka uevrzaji,

já je zalejvám.

</section>

<section>

Zalejvám je teplým mlíkem,

sladkou smetanou:

aby nikdy nevrzaly,

když k nám chlapci jdou.

</section>

<section>

Paní máma ráno vstala:

„Dcero, kdo tu byl?“

Když vy jste, ho nepoznala,

já vám nepovím.

</section>

<section>

Nebyl-tě tu žádná šelma,

ani hrubián:

ale byl to ten holeček,

co ho ráda mám!

Z Klatovska.

### 569.

### Laskavé pozvaní.

(Nápěv 133.)

Žádná není tak čiperná,

jako Lidka Hájkova:

vyběhne si na kopeček,

na hochy si zavolá.

</section>

<section>

„Pojďte, hoši, pojďte k nám!

já vás ráda uhlídám:

naše dvířka nevrzaji,

já je pilně zalívám.

</section>

<section>

Dopoledne teplým mlíčkem,

odpoledne smetanou:

aby naši nevěděli,

že k nám hezcí hoši jdou.“

Z Hradecka. – Srov. Suš. 632.

### 590. 

### Štědrost nade štědrost.

(Nápěv 841, 651.)

Teče voda proti vodě,

vítr do ní fouká –

má panenka modrooká

z okenecka kouká.

</section>

<section>

Nekoukej ty z okenecka,

vyjdi radši před dům:

jest-li že mi dáš hubičku,

já ti jich dám sedům.

</section>

<section>

Než bych já ti jednu dala,

radši ti jich sto dám;

aby lidé nemluvili,

že tě ráda nemám.

Z Berounska. – Srov. Čel. III, 33.

### 591. 

### Vrabec.

(Nápěv 841.)

Šla má milá do sádečku,

chytila tam vrabce;

dala si ho do šátečku,

řekla, že má chlapce.

Z Kouřimska. – Srov. str. 118. č. 95.

### 592. 

### Odbytí.

(Nápěv 841.)

Kudy jsem šel, tudy jsem sel,

všude plno lida:

když mne nechceš, má panenko,

vem si třeba žida!

Z Kouřimska.

### 593. 

### Vtip na vtip.

(Nápěv 608.)

</section>

<section>

Stojí hruška v širém poli

listu zeleného,

rejho-rej, ritum-rej,

listu zeleného.

</section>

<section>

Pod ní stojí má panenka

líčka červeného,

rejho-rej, ritum-rej,

líčka červeného.

</section>

<section>

Šel tam tudy její milej:

Pozdrav pán Bůh, děvče!

rejho-rej, ritům rej,

pozdrav pán Bůh, děvče!

</section>

<section>

Ona mu poděkovala:

„Dejž to pán Bůh, ševče!

rejho-rej, ritum-rej,

dejž to pán Bůh, ševče!“

</section>

<section>

Jsem-li ševcem, za to ševcem

budeš míti muže,

rejho-rej, ritům rej,

budeš míti muže.

</section>

<section>

„Dřív mně musíš střevíčky šít

z komárovy kůže,

rejho-rej, ritum-rej,

z komárovy kůže.“

</section>

<section>

Ty mně musíš košilku šít

bez niti, bez jehly,

rejho-rej, ritum-rej,

bez niti, bez jehly.

</section>

<section>

„Ty mně musíš sámek stavět

na zelným košťáli,

rejho-rej, ritum-rej

na zelným košťáli.“

</section>

<section>

Košťál zvadne, zámek spadne,

ty má musíš býti,

rejho-rej, ritum-rej,

do nejdelší smrti.

Z Klatovska. – Srov. Suš. 704: Čel. II, 68: 111, 71; Luž. I, 178; Karadž. I, 484, 435.

### 594.

### Ženich.

(Nápěv 341, 651.)

V Varvažově na vršíčku

je tu málo višní:

jsou tu malí trpaslíci

a jsou tuze pyšní.

</section>

<section>

Jeden je tu trpaslíček

na krátkých nožičkách,

ten si počal vybírati

v těch zdejších holčičkách.

</section>

<section>

Kde ramena, tu kolena,

břicho jako nůše:

Bože, rač nás uchovati

od takovy duše!

</section>

<section>

Lecjakýs trpaslíček

o krátkých nožičkách

chtěl by sobě vybírati

v hezounkých holčičkách.

</section>

<section>

Vždyť má nožky jako hůlky,

ruce jako topory:

pán Bůh račiž opatrovat

od takovy netvory!

Z Berounska. – Srov. Suš. 685.

### 595.

### Námluvy.

(Nápěv 341, 448)

Přišel-tě k nám na námluvy,

ani neřek‘: Zdař Bůh!

on si mysli, hadronoška,

že hned si ho vezmu!

</section>

<section>

Vždyť pak nemá nic jiného,

nežli ty dvě ovce:

a ty, kdo ví, jsou-li jeho?

zeptáme se otce.

</section>

<section>

Táta praví, že jsou, že jsou,

že jsou hodně tlustý;

že jsou dobře vypaseny –

budou do kapusty!

Z Prachenska. – Srov. Krol. I, 575, 601.

</section>

<section>

Šel mimo mne, okolo mne,

ani neřek‘: Zdař Bůh!

on si mysli, netopírek,

že já si ho vezmu!

</section>

<section>

Punčošky má po Nymbursko,

botky papírový;

čepičku má z pavučinky,

myší pírko za ní.

Z Berounska. – Srov. Suš. 685.

### 596.

### Švihák.

(Nápěv 841.)

Když jsem já šel od Moravy,

měl jsem novy boty,

kabát měl jsem papírovej,

slaměny kalhoty.

</section>

<section>

Klobouk měl jsem z pavučiny,

za nim myší pírko:

když mne nechceš, vem si co chceš,

má zlatá fintilko!

Z Prachenska.

### 597.

### Malé děvče.

(Nápěv 341.)

Když jsem já šel do Moravy

šavličku se mlátit,

čepy se mně polámaly,

musil jsem se vrátit.

</section>

<section>

Líbil bych tě, líbil bych tě, 1)

jsi ještě matena:

počkám na té, za dvě léta

budeš po kolena.

Z Domažlicka.– 1) „Ljubil bych tja“ je polonismus; a však i v Domažlicku slýchá se: „líbiti někoho“ t. milovati.

### 598.

### Paní kancelistová.

(Nápěv 406.)

Nevybírej, nepřebírej,

abys nepřebrala,

abys potom nedostala,

cobys pak nerada.

</section>

<section>

Hrabě pro tě nepřijede,

ani pán od stavu:

nemysli si tak vysoko,

tu ti dávám radu.

</section>

<section>

Jest-li myslíš na hejtmana,

neb na purkrabího:

nedostaneš důchodního,

ani obročního.

</section>

<section>

Písař když tě pomiluje,

dá pak tobě kvinde,

napíše ti ceduličku:

„Hledej sobě jinde!“

</section>

<section>

A když po všech naposledy

nádenník jí přijde;

potom si ho ráda veme,

sic na ocet zbyde!

</section>

<section>

Jak ho bude milovali,

tak on bude taky;

budou spolu chodívali

na ty pansky mlaty. –

</section>

<section>

Naposledy po všech všudy

pastucha jí přišel:

Chce-li si mě panna vzíti,

budu její manžel.

</section>

<section>

„Můj pán není žádnej slouha,

on je kancelisla:

nosí péro na rameně,

když vyhání z města.

</section>

<section>

On to péro ráno vezme,

dělá na něj: hou, hu!

vstaňte, holky, vyhánějte

krávy, voly k houfu!“

Z Berounska. – Srov. Suš. 297: Vójc I. 153, 294; II, 214; Ol 147.

### 599. 

### Hádka.

(Nápěv 341.)

Když jsem já šel na procházku

skrze dvě uličky,

vzal jsem já si novej klobouk,

bíly rukavičky.

</section>

<section>

Potkal jsem tam dvě panenky,

ony spolu stály:

já jsem jim dal pozdraveni,

ony se mi smály.

</section>

<section>

Vzal jsem já je za ručičku,

za ručičky obě:

Pojď Toničko! pojď Pepičko!

sedněme si k sobě.

</section>

<section>

„A já nechci, já nepůjdu,

já se na tě hněvám,

že si mi vzal můj prstýnek,

teď já žádnej nemám.“

</section>

<section>

Mlč a nemluv, nepovídej,

vždyť tu nejsi sama.

„A ty nejsi mládeneček,

jako já jsem panna!“

</section>

<section>

Necht si nejsem, ať si nejsem,

ale já jsem býval:

dokud jsem já, má Pepinko,

k tobě nechodíval.

Z Táborska. – Srov. str. 177 pís. 326.

### 600. 

### Mlynářská modlitba.

(Nápěv 448.)

Jen jsem jednou doma nebyl,

stala se mně škoda:

měl jsem děvče modrooký,

vzala mně je voda.

</section>

<section>

A já podu do kláštera,

bodu prosit Boha,

aby mně ho navrátila

ta zpátečně voda.

Z Hradecka.

</section>

<section>

(Nápěv 285.)

Když jsem nebyl doma,

stala se mně škoda:

měl jsem hezkou holku,

krásnou holubinku,

vzala mně ji voda!

</section>

<section>

Ach vodo, vodičko!

návrat mně mou milou:

jest-li nenavrátíš,

škody nenahradíš,

namluvím si jinou.

</section>

<section>

Šel jsem do kostela

prosit pána Boha,

aby mně mou milou,

holku roztomilou,

navrátila voda.

</section>

<section>

Z kostela jsem přišel,

mou milou jsem našel;

a tak z toho smutku,

těžkého zármutku

byl jsem zase vesel.

Z Hradecka. – Srov. Suš. 117.

### 601.

### Laciný rok.

(Nápěv 679.)

Ach, můj Bože nejmilejši!

jak je letos lacino:

kopa mužskejch za půl jabka,

a to ještě planyho,

a dvě kopy za cely –

ještě jsou dost placeny:

jedna ženská za pět tisíc –

ještě není k dostání!

Z Hradecka.– Táž píseň obrací se také na ženské.

Po čem mužský a ženská.

(Nápěv 747.)

Kdo to praví, ten je blázen,

že jsou žensky tak drahy:

na rynku jich prodávají

čtyry za dva krejcary;

jeden mužskej za tisíce –

ještě není k dostání!

</section>

<section>

Kdo to praví, ten je blázen,

že jsou mužsky tak drahy:

dvanáct mužskejch za půl jabka,

čtyrydvadcet za cely;

jedna holka za tisíce –

ještě není k dostáni!

Z Berounska. – Srov. Suš. 689.

### 602. 

### Nestálý milý.

(Nápěv 88.)

Jak’si řeknu, tak udělám,

bez milého nebudu:

doběhnu si do kasáren,

milého si přivedu!

</section>

<section>

„Čerta, holka, ne milého,

čerta, holka, dostaneš:

voják vodsad mašíruje,

ty pak sama zůstaneš.“

Z Prachenska.

### 603. 

### Hrbatá milá.

(Nápěv 88.)

Já mám holku, to je holka,

to je ňáká panenka:

ona se tak pěkně nosí

jako ňáká hraběnka.

</section>

<section>

Vždycky lidé povídají,

že ona je hrbatá:

vy jste lidi všickni blázni –

ona je tak bohatá.

</section>

<section>

Má na zádech spakováno,

jako kdy chce vandrovat:

nechtěl bych s ní, na mou věru!

na ten filec handlovat.

Z Prachenska.

### 604. 

### Holka nanic.

(Nápěv 430.)

Kdybys byla holka hezká,

vzal bych si tě do srdéčka:

ale že jsi nanic,

nestojím já o tě víc.

Z Hradecka.

### 605. 

### Bývalá klášternice.

(Nápěv 649.)

U kláštera stojí kámen,

panenka tam sedí na něm;

volá: Hoši, pojďte jsem,

já už v klášteře nejsem.

</section>

<section>

V klášteře mne nic netěší,

ten svět mi je přec milejší:

a já ráda tancuju,

hezky hochy miluju.

Z Prachenska. – Místem připojuji tuto píseň k písni na str. 182, č. 342.

### 606. 

### Mateřská rada.

(Nápěv 544.)

Já měla hezkyho milyho,

já jsem ho ráda měla:

jak jen na okýnko zaklepal,

já jsem mu otevřela.

</section>

<section>

„Máš-li ty hezkyho milyho,

pěkně ho vyprovázej:

jest-li tě falešně miluje,

kamením za ním házej.“

Z Klatovska.

### 607.

### Šmuk.

(Nápěv 2.)

U našich luk

ztratil jsem šmuk!

našla ho Johana

s dlouhýma nohama,

cupity cup!

Z Klatovska.

### 608.

### Šelma.

(Nápěv 123.)

V tom pokojíčku

na bílým lůžku

vije tam má milá,

holka roztomilá,

pěknou kytičku.

</section>

<section>

A v té kytičce

holoubek vrká:

že je moje milá,

holka roztomilá,

šelma veliká.

</section>

<section>

„Ty‘s ještě větší,

můj nejmilejší!

za jinýma chodíš,

s jinýma se vodíš!

ty’s šelma větší!“

Z Budějovicka.

### 609.

### Kamarád.

(Nápěv 47.)

Až ty půjdeš k nám,

nechodívej sám:

vezmi sobě kamaráda,

kerýho já vidím ráda –

a ty zůstaň tam.

Z Prachenska. – Srov. str. 123 pís. 122.

### 610.

### Nevybírační chlapci.

(Nápěv 748.)

Vy jste chlapci, vy jste!

namlouvali byste:

starou kozu

vedle vozu

nenechali byste.

Z Prachenska.

### 611.

### Výstraha.

(Nápěv 464.)

Neradím žádnému

kamarádu svému,

aby lez mocí

po schodech v noci

k děvčeti švárnému.

</section>

<section>

Jen jednou jsem tak lez,

nepolezu po dnes:

spad‘ jsem se schodů

po hlavě dolů,

sotva že jsem odlež!

Z Prachenska. – Srov. Čel. II, str. 86.

### 612. 

### Pták sa pluhem.

(Nápěv 510.)

Kýž mně to pán Bůh dá,

co mé srdce žádá:

takového ptáka,

co za pluhem skáká,

s modrýma očima.

Z Prachenska.

### 613. 

### Hezká holka.

(Nápěv 510.)

Tam útěch panskejch vrat

stál jsem tam nastokrát:

maj‘ tam hezkou holku,

boubelatou všecku –

já mám ji tuze rád.

</section>

<section>

Vzadu je buclatá,

napřed je ploskatá;

na krku má vole,

pysky na tři coule,

a hlava chlupatá.

Z Klatovska.

### 614.

### Švihlík.

(Nápěv 622.)

Šel je tudy holeček:

premovanej klobouček,

u rukou knoflíčky,

pod bradou mašličky,

pod koleny třapeček.

Z Klatovska.

### 615.

### Omluvená milá.

(Nápěv 622)

Má panenka hezká je,

shodila mě se stáje,

shodila mě dolů,

nadala mně volů –

proto přeci hezká je.

Z Plzeňska.

### 616.

### Závada.

(Nápěv 216.)

Má panenko, mé dítě!

celá se mně líbíte,

i ta vaše podoba,

že jste hezká osoba –

jen že křivě chodíte.

Z Hradecka.

### 617.

### Zamilovaná dojička.

(Nápěv 630.)

Šla děvka na trávu

na panskou zahradu,

chlapec za ní;

travičky nažala,

kravičce ji dala

k pojedení.

</section>

<section>

Když je ji dojila,

kráva ji ’hodila

do děžice;

šafářka pravila,

ta kráva že byla –

jalovice.

Z Budějovicka.

### 628.

### Hokyně.

(Nápěv 499, 740.)

Však já mou Marjánku znám,

ona má v hospodě krám:

prodává řetkvičku,

má ostrou hubičku;

však já mou Marjánku znám,

ona má v hospodě krám.

</section>

<section>

Však já mou Marjánku znám:

ona má na čele šrám,

u nosu kapičku,

na bradě šťopičku;

však já mou Marjánku znám,

ona má na čele šrám.

Z Plzeňska.

</section>

<section>

Však já mou Andulku znám,

ona má pod okny krám:

prodává jablíčka,

je hezká holčička;

však já mou Andulku znám –

že za ní nechodím sám.

Z Hradecka.

### 619.

### Sněrovačka.

(Nápěv 223.)

Káča má, Káča má

šněrovačku s prýmama:

kdo chce s Káčou tancovali,

nesmí ji je zamazati;

Káča má, Káča má

šněrovačku s prýmama.

</section>

<section>

Káča má, Káča má

šněrovačku s kolama;

kdo chce Káču milovati,

musí na ni odprodali 1)

pár koná, pár volu,

naposledy stodolu.

Z Prachenska.

1) musí umět počítati,

čtyry sta, nebo pět,

bude Káča jako květ.

### 620. 

### Přece nejsi moje!

(Nápěv 226.)

Káčo, Káčo, Kačenko!

Káčo, dítě moje!

dála’s mně kytičko,

šáteček, hubičku:

přeci nejsi, Kačenko,

přeci nejsi moje!

Z Budějovicka.

### 621. 

### Hrozné neštěstí.

(Nápěv 744.)

Přenešťastnej

ten Krumlovskej zámek!

přenešťastnej

ten Krumlovskej dvůr!

šel tudy Jeníček,

urazil kramflíček:

jeden celej

a druhýho půl!.

Z Budějovicka. – Srov. Čel. III, 51.

### 622. 

### Přivázaná milá.

(Nápěv 74.)

Co jsou mně ti naši

dokázali,

že jsou mi milou

přivázali;

přivázali

na nit tkanou:

ona se utrhla,

přišla za mnou.

Z Budějovicka.

### 623. 

### Pražska Němkyně.

(Nápěv 291.)

Když jsem šel po Praze

po Malé straně,

v potkal jsem děvčátko

vyšperkované;

já na ni česky,

ona německy:

bodejž tě kozel vzal,

děvčátko pesky!

Z Hradecka. – Srov. Kol. I, 88.

### 624. 

### Pyšní mládenci.

(Nápěv 218.)

Jetelka, jetelka,

tráva zelená:

Pušpersky mládence

pejcha přemáhá;

ale ne všecky,

jenom někery:

kdybych chtěla mluvit,

vím dobře kery.

</section>

<section>

A ten Adamojic,

to je hned jeden:

on si dal lemovat

klobuk papírem;

klobuk papírem,

stříbrný přezky: –

dyt já tě, ty blázne,

dyť já té nechci!

Z Klatovska.

### 625. 

### Málo ale hezky.

(Nápěv 218.)

U svatýho Jána

malej vršíček:

že je v Litvfnojcích

málo holčiček;

málo, maloučko:

ale jsou hezky,

nejsou tak šmatlavy

jako ty Vessky.

Z Budějovicka.

### 626.

### Naše Anče.

(Nápěv 529.)

Pod našima okny

roste osyka,

že je naše Anče

jako motyka:

kudy chodi, tudy spí,

co je dobry, všechno sní;

jak živ jsem neviděl

děvče tak mlsný.

Z Hradecka.

### 627.

### Líná milá.

(Nápěv 307.)

Už se ten ovísek

vyme– vyme– vymetává;

už mne má panenka

zane– zane– zanechává:

když mne nechce,

ať mne nechá;

já o ni nestojím,

o le– o le– o lenocha!

Z Berounska.

### 628.

### Bohatá kočka.

(Nápěv 415.)

Na horách sejou hrách,

na dolině čočku;

přišel k nám jeden pán,

oblíbil si kočku:

kočka byla bohatá,

měla čtyry koťata,

koťa– koťa – koťa – koťa –

koťa – koťata.

Z Prachenska.

### 629.

### Samá nehoda.

(Nápěv 429.)

Naši se mne pořád ptají,

kde jsem nechal halenu?

já ji nechal na pavlači,

když jsem hledal Madlenu:

</section>

<section>

Madlenu jsem nenašel,

o halenu jsem přišel;

naši na mě se vztekali, –

že jsem dlouho nepřišel.

Z Prachenska.

### 630.

### Sprosté holky.

(Nápěv 452.)

Nechoďte vy do Pušperka,

do ty maly dědiny:

je tam málo hezkejch holek,

nemají tam peřiny;

já jsem přišel za jednou,

ona spala na seně,

hlavu měla zavázanou

v roztrhaný zástěře.

</section>

<section>

A já jsem si postěžoval,

že mně tuze je zima;

a ona mně povídala:

„Jdi, lehni si do sena.“

A já nechci, nepudu,

máma by se mně smála,

že jsem přines na kazajce sedům votýpek sena.

Z Klatovska.

### 631.

### Housenka v čepici.

(Nápěv 10.)

Ach ouvej, bolí mě!

a nevím, co je mně:

vlezla mi housenka

do čepice;

láskou jsem zapálen,

srdce jako plamen:

polez ty housenko

z čepice ven!

Z Prachenska. – Srov. Čel. II, 9.

### 632.

### Pevná závora.

(Nápěv 334.)

Kudy, kudy, kudy, kudy

do panské zahrady,

kudy, kudy, kudy, kudy

do panských vrat:

vrata jsou zavřeny,

stýblem zastrčeny:

kudy, kudy, kudy holku

pomilovat?

Z Táborska.

### 633. 

### Nehoda.

(Nápěv 293.)

Když jsem šel od Nandlí,

upad jsem přes vandli,

to bylo mý štěstí,

že jsem byl bos:

kdybych byl obutej,

byl bych snad zabitej,

byl bych si rozrazil

na kusy nos.

Z Klatovska.

### 634.

### Poslední cesta.

(Nápěv 332.)

Ještě jednou pudu

za svou nejmilejši,

ještě jednou pudu

za svou milou:

jest-li mě vyženou –

já pudu za jinou,

třeba bylo bláta

do kolenou.

Z Klatovska.

### 635.

### Nádherné šaty.

(Nápěv 398.)

Káča má na šaty

po pětidvacíti,

Káča má na šaty

po tolaru;

krejčí ji bral míru

na archu papíru,

krejčí ji bral míru

na papíru.

Z Prachenska.

### 636.

### Káča.

(Nápěv 21.)

A já vždycky pláču

pro moji Kačenku,

a já vždycky pláču

pro mou Káču;

Káča má peníze

napsaný na knize;

a já vždycky pláču

pro mou Káču!

</section>

<section>

A já vždycky pláču

pro moji Kačenku,

a já vždycky pláču

pro mou Káču:

Káča má hromadu

v kurníku pokladů

a já vždycky pláču

pro mou Káču!

Z Berounska.

### 637.

### Kačenka.

(Nápěv 185.)

Já nechci žádnou

než Káču, Kačenku,

já nechci žádnou

než Káču:

co já se pro tě,

má zlatá Kačenko,

co já se pro tě

napláču!

Z Budějovicka.

### 638.

### Holka nanic.

(Nápěv 387.)

Měl jsem tě, holka, rád,

už tě má kamarád;

měl jsem tě, holka, rád,

už tě nechci:

takovou holčici

najdu na ulici,

takovou holčici 1)

jako ty jsi.

Z Bydžovska.

1) takovou opici

najdu leckdes.

### 639.

### Ztrápení.

(Nápěv 293.)

Já celá ztrápená

pro mého Hermana,

já celá ztrápená

pro milého.

</section>

<section>

„Já celý ztrápený,

kalhoty plátěný,

já celý ztrápený

ve plátěnkách.“

Z Berounska.

### 640.

### Prostosrdečný milý.

(Nápěv 719.)

Vem ty si mne nebo nevem,

já mám kabát jenom jeden;

vem ty si mne nebo nevem,

já mám kabát jenom ten:

už je třikrát obracený,

ještě není zaplacený:

vem ty si mne nebo nevem,

já mám kabát jenom ten.

Z Klatovska.

### 641.

### Hadroplet.

(Nápěv 719.)

Ppvěz ty mně, hadroplete,

jest-li topol taky květe?

pověz ty mně, hadroplete,

má-li topol taky květ?

</section>

<section>

Topol květe v zimě, v letě,

abys věděl, hadroplete!

abys viděl, hadroplete,

že má topol taky květ!

Z Klatovska.

</section>
