---
contentType: prose
---

## Sv. Jana Křtitele.

Tu noc před sv. Janem děvčata natrhavše sobě z jarého žita pýření, t. žitných listů, po paměti je v klíně svazují, takto při tom říkajíce:

Velký Bože! svatý Jene!

prosím tebe poníženě,

oznam ty mi sám,

za koho se vdám.

Anebo:

Trávo, trávo zelená,

po pamětí pletená!

povez ty mně pouhou pravdu,

za koho se vdávat budu?

K čemu pletení se podobá, tukový očekávají na sebe osud.

Z Berounska. – Místo počátku: „Velký Bože, svatý Jene!“ říkají také:

Svatý Jene, Didi-Jene!

Před svatým Janem Křtitelem žádná matka, které bylo dítě zemřelo, nemá požívati jahod ani třešní; neb toho dne rozdává panna Maria v nebi dítkam po jahodové a třešňové kytičce, a kdyžby přišla k takovému dítěti, jehož matka prvé loto ovoce jedla, řekla by:

Tvoje matka mlsná byla,

tvou kytičku tobě snědla –

nemám ti co dát!

a dítě by plakalo.

Z Bydžovska.

  

Prší-li na Jana Křtitele,

pršívá tři dni celé;

pěkně-li na Jana Křtitele,

máš pěkné tři dni celé.

  

Prosíme-li před Janem za déšť,

po Janu přijde bez prošení

  

Kuká-li kukačka po sv. Janu Křtiteli, říkají:

Mlč a nekukej na drahotu.

Kolik dní po svatém Jané

kukačka kuká, po toliku groších (nyní snad zlatých)

bude korec žita.

  

Mnoho hřibu, mále chleba.

Mnoho ryb, málo zrna.
