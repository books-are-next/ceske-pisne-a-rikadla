---
contentType: poetry
---

<section>

## Pomoc kuchařce.

Při kaši dá kuchařka lžíci neb vařečku v kaši omočenou a perníkem posypanou na stůl, kterouž družba vezma, takto k hostům mluví:

</section>

<section>

Vysoce vážení páni a paní,

šlechetní panicové a panny!

paní kuchařka z kuchyně

skládá k vám žádost povinně,

abyste se k ní naklonili

a jí dárek nějaký udělili,

by ona svá bílá roucha,

pošpiněná od capoucha,

zase mohla vyčisliti

a vám ochotněj sloužiti,

nejen dnes, ale každý den,

komu se bude líbiti jen.

Přitom všem přeje krátce,

aby, čeho jste z její práce

v těchto jídlech požívali,

tím stálé zdraví nabývali;

a dočká-li se toho, i my,

že chce také strojit krtiny.

Jiná řeč kuchařce.

Hola, hola! vážení páni,

šlechetné paní, milostné panny

a ctní panicové!

padla moucha do capoucha,

a z capoucha do rampoucha

a kuchařky nám cely počernila;

a protož k vám uctivě žádosti skládají,

abyste se k nim laskavě naklonili

a nějaký dárek jim udělili,

by sobě mohly Benátské mejdlo koupiti,

sebe dobře omyti, a pak s pány hosty v hospodě se dáti vynajíti.

Když pečitá jídla přijdou na stůl, počínají

</section>
