---
contentType: prose
---

## Zvířecí řeč.

### Konipásek,

boje se, aby v zimě nezmrzi, uletuje na podzim do teplých krajin; a když zase jaro nastává, vrátí se do Čech, posadí se na plot a volá sedlákovi do oken:

Živ-li´s, sedláče? živ-li´s? živ-li‘s?

### Linduška.

napomíná z jara sedláka:

Vorej, vorej!

sej, sejt

### poký holub,

když vidí sedláka hrách síti,

Vrkd, vrkú! sedláka! sedláku,

chudý, chudý! nasej hrachu, hrachu

všudy, všudy pro mé zuby, zuby!

### Holub doupnák.

Sedláčku-ku-ku!

nasej hrášku-ku-ku!

tobě korec a nám korec

na klobáňku-ku-ku!

### Sýkora,

když sedlák vozí mandele z pole domu, volává:

Teď jsi pán!

teď jsi pán!

### Strnad.

Zimě na dvoře:

Sedlák strejc! sedlák strejc!

Sedláček pán! sedláček pán!

Z jara na střeše:

Sedláčku, sedláčka!

kdy pak budeš sít?

Létě na poli:

Sedláčka, sedláčka!

polib mi řiť!

Také:

Bodejž by, sedláče, chcíp!

V jedné pohádce zpívá strnad takto:

Mamička mě zabila,

tatíček mě sněd;

sestřička kůstky sesbírala,

pod stromečkem je zakopala:

to jsem já ten ptáček,

cililililíd!

### Vrabec.

Čim! čim! čimčarara!

štilip! šlilip!

však! však! však!

tak! tak!

### Křepelka

přede žněma:

Pojďte žat, pojďte žat! po žněch počítá:

Pět peněz, pět peněz!

### Vlašťovička

z rána budíc hospodyni zpívá:

Vstala, vstala, vstala,

devět políček oblítala,

a ty ještě spíš?

Anebo:

Vstala, vstala, vstala,

pět homoliček udělala,

a ty ještě spíš?

Z jara když přiletí z pouti své:

Na zimu jsem odletěla,

bylo všeho dost;

na jaře jsem přiletěla,

není nikdež nic!

### Vrána.

Děti vidouce ji letěli, volají:

Vráno, vráno!

kam ty děti neseš? kam?

A vrána na to:

K vám! k vám! k vám!

### Kukačka,

Kup mi!

kup mi!

sukni!

sukni!

### Dudek

odpovídá na to kukačce:

Jdu-du – du-du.

### Slepice

Kterak kdáče.

Kokoko, kokoko kdák:

kam mám to vajíčko dát?

Kokoko, kokoko,

kokoko kdák:

snesla jsem vajíčko,

vzal je voják!

Jednotky, desítky, sta, tisíce!

Jednotky, desítky, sta, tisíce!

Tototo‘s, tototo’s hospodář?

tototototo’s hospodář?

Kokoudák! kokoudák!

snesla jsem jich padesát

na kopečku v kopřivách:

pobral mi je žák! žák! žák!

### Husy.

Jdouce housátka houfem štěbetají:

My jsme maly panenky!

My jsme maly panenky!

Husy:

My jsme taky byly!

my jsme taky byly!

Houser:

Ale dávno! ale dávno!

Houser:

Kam pák? kam pák?

Husy:

Do mlynářova ječmene,

do mlynářova ječmene.

Houser: Ták! ták!

### Kohout

vyvolává z rána:

Opilí jdou!

Opilí jdou!

### Kočky.

Kolik je vás?

„Čtrnáct!“

Kudy k vám?

„Ďourou.“

Všecky: Ajajajajaj!!

### Zajíc

jsa postřelen a k smrti se maje volá:

Kně-z! kně –z!

### Cvrček

napomíná nešťastného:

Trp, trp, trp, trp!

### Žáby.

Kterak kuňkají.

Kmotra!

„Co pak?“

Umřel.

„Kdo pak?“

Kmotr.

„Plačme.“

Všecky: Ňu-ňu! kun-kun! ou-ou! uň – uň! ´m – ´m!

Kmotra!

„Co?“

Umřel.

„Kdo?“

Kmotr – starej.

„Budem – pro něj –

plakat.“

Všecky: No! – no! – no!

Kterak koktají.

Strejčku!

„Co pak?“

Hraj si!

„Voč pak?“

Vo ka-ka-ka-kabát.

Všecky: Vo ka-ka-ka-kabát!

Kterak brčí.

Kmotra!

„Co pak?“

Pojďme!

„Kam pak?“

Vařit.

„Co pak?“

Ryby raky, ryby raky.

Všecky: Ryby raky, ryby raky, ryby raky.

„Dáš nám?“

Taky taky, taky taky.

Všecky: Taky taky, taky taky, taky taky!

Žáby zjara:

Sejte hrachy, hrachy, hrachy,

hrách, hrách, hrách!
