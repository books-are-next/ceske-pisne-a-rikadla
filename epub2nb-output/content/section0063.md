---
contentType: poetry
---

<section>

# Zpomínky historické

### 1.

### Hrabě Valdštýn.

(Nápěv 390.)

Miletínští sousedi

hodni – traladritum

hodni jsou,

že oni se pod šavličkou

nene – traladritum

nenesou;

co propijou, zaplatějí,

žádného se neprosejí

ouvě – traladritum

ouvěrou.

</section>

<section>

Dali sobě privileje

zlatem – traladritum

zlatem psát,

aby mohli své panenky

milo – traladritum

milovat;

ta jim byla potvrzena

od hraběte Valdštejna

za du – traladritum

za dukát.

Z Bydžovska. – Valdštynové byli v letech 1560-1685 pány statku Miletínského. –; Srov. Suš. 718.

### 2.

### Hrabě Špork.

(Nápěv 732.)

Okolo Lysý, Lysý

jsou pěkný lesy:

Špork hrabě tam býval,

po Labi jezdíval –

kde jsou ty časy!

</section>

<section>

Když on plul tudy, tudy,

hrály mu dudy;

všude po všem břehu

stály v velkém sběhu

lidí hromady.

</section>

<section>

Na obě strany, strany

měl svy poddaný:

házel jim sedmíky,

tak ctil on rolníky

sobě oddany.

Z Boleslavska. – Tato píseň týče se Františka Antonína hraběte Šporka, jenž pro svou dobrodinnost, nábožnost a lásku k vědám potud ještě zůstává v paměti lidu prostého někdejších statků Šporkovských. Zemřel dne 30 Března 1738.

### 3.

### Hrabě Breda.

(Nápěv 217.)

Běda nám, běda!

koupil nás Breda:

z bohatejch sedláků

nadělá žebráků,

běda nám, běda!

Z Hradecka. – Píseň sedláků snad někdejšího statku Skřivanského v Jičínsku.

### Ze sedmileté války.

### 4.

### Bavor

1741.

(Nápěv 345.)

Obouvej, synáčku,

obouvej bačkory:

půjdem na Bavora,

leží nám za humny.

Z Čáslavska.

### 5.

### Prus před Prahou

1744, 1-15 Září.

(Nápěv 305.)

Když Prus do Čech mašíroval,

Prahu mu zavřeli;

von nepřestal do ní házet,

až mu vodevřeli.

Z Budějovicka.

### 6.

### Brandeburci

1757.

(Nápěv 147, 289.)

Zle matičko, zle matičko,

zle matičko, zle!

Brandeburci, Brandeburci,

Brandeburci zde:

mají velký čepice,

zchytají nám slepice;

zle matičko, zle matičko,

zle matičko, zle!

</section>

<section>

Zle matičko, zle matičko,

zle matičko, zle!

Brandeburci, Brandeburci,

Brandeburci zde:

maji dlouhy kabáty,

poberou nám dukáty 

zle matičko, zle matičko,

zle matičko, zle!

Z Čáslavska. – Srov. Kol. I, 42.

### 7.

### Brandeburk.

(Nápěv 318.)

Košilička roztrhaná,

sotva drží na těle:

počkej, počkej, Brandeburku,

počkej, půjdem na tebe, juch!

počkej, půjdem na tebe!

Z Čáslavska.

### 8.

### Vyhrůžka.

(Nápěv 521.)

Počkej, Brandeburku,

mám já na tě kulku,

abys nechodíval

do Čech na cibulku!

Z Čáslavska. – Srov. Kol. I, 43.

### 9.

### Bitva u Kolína

1757, 18 Června.

(Nápěv 626.)

Kolíne, Kolíne!

na pěknej rovině:

nejeden synáček

u tebe zahyne.

</section>

<section>

Kolíne, Kolíne!

nejsi hoden státi:

nejedna matička

synáčka tam ztratí.

</section>

<section>

Matička synáčka,

sestřička bratříčka;

nejedna panenka

svého milovníčka.

Z Čáslavska. – Srov. Suš. 585.

### 10.

### Bitva u Prahy

1757, 20 Června.

(Nápěv 761.)

Štukknechti naši

zavezli kusy

k Bílé hoře:

zavezli kusy,

zahnali Prusy –

bude dobře.

Z Budějovicka.

### 11.

### Potěcha sedláků 

po sedmileté válce.

(Nápěv 313.)

Kmotře Vávro! kmotře Řího!

nestejskej si nic;

že jsi přišel o kobylu,

nedbej na to nic;

kobyl ve světě více,

nakoupíš jich tisíce:

jen když Brandeburk nespálil

naše vesnice.

</section>

<section>

Stejskejme si, jak jen chceme,

co to zpomůže?

jen když nám ještě neleze

přes hlavu kůže:

přijde zase dobrý čas,

nahradí se všecko zas;

dočkáme se toho brzo,

jako husa klas.

Z Bydžovska.

Z turecké války.

### 12.

### Bělohrad

### 1789.

(Nápěv 346.)

Bělohrad, Bělohrad!

je to krásné město:

císař pán povídal,

že rozbourá všecko.

</section>

<section>

Turek mu odepsal,

že se ho nebojí:

že okolo něho

samá voda stojí.

</section>

<section>

Bělohrad, Bělohrad,

turecké pomezí:

nejednej mamičky

synáček tam leží.

</section>

<section>

Nejeden synáček,

upřímnej bratříček,

nejednej panenky

hezkej milovniček!

Z Prachenska. – Srov. Suš. 584.

Z francouzské války.

### 13.

### Škoda chasy!

1792-1813.

(Nápěv 544.)

Kam se nám poděli mládenci?

kam se nám poděla chasa?

páni ji pobrali, na vojnu ji dali –

Francouz z ni nadělal masa.

Z Prachenska.

### 14.

### Osudný bál.

1814.

(Nápěv 139.)

Strojte, panenky, strojte bál,

dokud nepřijde generál:

až se generál navrátí,

někdo to smrti zaplatí.

</section>

<section>

Léta 1814 ležel pluk jistého ruského generála v kraji Berounském. Jeden důstojník, jeho příbuzný, byl se svým oddělením ubytován v jistém městě blíže Berouna a velmi tam byl oblíben, až i bály jemu k vůli strojili. Důstojník při takových příležitostech nešetřil peněz, a když se mu jich jednou nedostávalo, pomohl sobě z vojenské pokladnice, kteráž mu byla svěřena. I nezůstalo to tajno, a důstojník byl vojenským soudem odsouzen. Na tento příběh

vztahuje se písnička svrchu položená, kterou pak v tom městě zpívali. Některé zpomínky historické nalézají se již také napřed mezi písněmi vojenskými, totiž: ze sedmileté války na str. 448 č. 336 a na str. 464 č. 868; z turecké války na str. 441 č. 309 a na str. 455 č. 366: z války francouzské na str. 443 č. 818 a z války maďarské (1849) na str. 443 č. 319.

</section>
