---
contentType: poetry
---

<section>

## c) Vzdory.

### 439.

### Měj se dobře.

(Nápěv 129.)

Mějte se dobře v domě tom,

roste tam javorovej strom;

už mně zarostla cesta k vám,

mějte se dobře všickni tam!

</section>

<section>

Já jsem tě věrně miloval,

své srdce jsem ti věnoval:

ale tys měla v srdci klam,

měj se, má milá, dobře tam!

</section>

<section>

„Jen ty se, milej, dobře měj,

tvé srdce, komu chceš, si dej:

už z naši lásky není nic,

my svoji nebudeme víc!“

Z Bydžovska.

### 440.

### Podvodná milá.

(Nápěv 652.)

Teče voda studené

k znejmilejší do dvorečká,

k znejmilejší do dvora.

</section>

<section>

Kdo tu vodu vyvede,

ten mou holku znejmilejší,

ten mou holku povede.

</section>

<section>

Prší voda, prší dýšť:

ty mě, holka znejmilejší,

ty mě holka ošidíš.

</section>

<section>

„Ošidila jsem jich pět:

ještě myslím, můj holečku,

ještě myslím na devět.

</section>

<section>

Ošidím-li šestého:

tebe já mám, můj holečku,

tebe já mám jistého!“

Z Prachenska.

### 441.

### Barbora.

(Nápěv 275.)

Když jsem já šel k Táboru,

dohonil jsem Barboru:

Pojď, Baruško! pojď se mnou,

ať mám cestu veselou.

</section>

<section>

„Nežli bych já s tebou šla,

radši bych dnes nedošla:

jdi si, jdi si, jdi si sám,

o vojáka já nedbám!“

Z Berounska.

### 442. 

### Určitá odpověd.

(Nápěv 676.)

Ještě se tě jednou zeptám,

mám-li, holka, přijití k vám?

</section>

<section>

„Přijď k nám, chlapče, jednou v roce,

když je u nás o jarmarce.

</section>

<section>

O jarmarce kup střevíce –

po jarmarce nechoď vice!“

Z Klatovska.

### 443. 

### S Bohem!

(Nápěv 826)

Jest-li tě, má milá, mrzím,

vdávej se, já tě nedržím;

vdávej ty se s pánem Bohem,

když já tobě nejsem roveň.

Z Prachenska.

### 444.

### Mrňoukající kolečka.

(Nápěv 48.)

Když jsem jel okolo fary,

kolečka mně mrňoukaly;

pan farář se na mě kouká:

Chlapče, co ti to mrňouká?

</section>

<section>

„Mrňoukají to kolečka,

že mne nechce má Ančička;

a já je zalejn vodou:

namluvím si holku jinou.“

Z Klatovska.

### 445.

### Holka nanic.

(Nápěv 480.)

Kdybys byla holka hezká,

vzal bych si tě do srdéčka:

ale že jsi nanic,

nestojím já o tě víc.

### 446.

### Jablíčko s poselstvím.

(Nápěv 649.)

Teče voda od javora 1)

okolo samého dvora;

všecky lávky pobrala,

jenom jednu nechala.

</section>

<section>

Po které Pavloušek chodil,

Mařenku za ruku vodil;

utrh jabko, utrh dvě,

pustil jedno po vodě.

</section>

<section>

„Plyň, jablíčko, kam ty ráčíš,

jenom ať se nepomáčíš;

plyň, jablíčko, plyň dolů,

k mé Mařence do domu.“

</section>

<section>

Jak jablíčko připlynulo,

na Mařenku zavolalo:

Vstaň, Mařenko, vyjdi ven,

milý stoji před domem.

</section>

<section>

„Proč pak bych já ven chodila,

kdyť já nejsem jeho milá;

a on není z růže květ,

aby on mně kazil svět.

</section>

<section>

Proč pak bych já ven chodila,

kdyť jsem jemu povídala,

aby k nám už nechodil,

tou cestičkou nebloudil.

</section>

<section>

Byla láska, ale není –

zapadala do kamení,

do kameni drobného,

do srdce falešného.“

Z Berounska a z Čáslavska. – Srov. Čel. I, 37; Suž. 356.

1) Také:

Teče voda od javora,

teče voda široká atd.

### 447.

### Mama a dcera.

(Nápěv 359.)

Hrášek květe, vika taky:

máma hezká, dcera taky;

hrášek květe, vika ne:

dcera hezká, máma ne.

</section>

<section>

Málo pšenic, málo žita:

byla’s holka pro mě bita;

málo pšenic, málo žit:

nemusím tě holka mít.

Z Klatovska.

### 448.

### Zármutek na vývratku.

(Nápěv 701.)

Za Strakonici

zelenej vršek;

vyšlo mračinko,

bude z něj pršet.

</section>

<section>

Bude z něj pršet

tichá vlažička:

že mně odpoví

moje holčička.

</section>

<section>

Kam se poděju,

kam se obrátím?

kde se obrátím,

všecko vyvrátím!

</section>

<section>

Na ten vejvratek

pověsím šátek:

ta máš, má milá,

ten můj zármutek!

Z Táborska.

</section>

<section>

(Nápěv 107.)

Tam nad tím Lazem

zelenej vršek:

zamračilo se,

že bude pršet.

</section>

<section>

Že bude pršet

ticha vlažička:

že zapomíná

moje Ančička.

</section>

<section>

Že budou pršet

velká kápata:

že jsou tam v Lazu

jiná děvčata.

Z Prachenska. – Srov. str. 102 číslo 24.

### 449.

### Hněv.

(Nápěv 292.)

Moje panenka

na mě se hněvá,

že jsem tam nebyl

na večer včera.

</section>

<section>

Na večer včera

nebylo možná:

zbraňovala mně

má panímáma.

</section>

<section>

„Jest-li že jsi chtěl

sobě dát bránit,

neměl´s ani k nám

začínat chodit!“

Z Klatovska.

### 450. 

### Hněv.

(Nápěv 255.)

Co pak se hněváš,

mé potěšení?

nemluvíš na mě

od posvícení.

</section>

<section>

Nic se nehněvej,

příčin nehledej:

jen se zlých lidí

pěkně vystříhej!

Z Prachenska.

### 451. 

### Rozloučení.

(Nápěv 286.)

Tesknosti mně jdou,

jedna za druhou:

že jsem se rozloučil

včera s mou milou.

</section>

<section>

Dala’s mně šátek,

já ho eště mám:

až pojedu vorat,

já ho zavorám.

</section>

<section>

Já ho zavorám

do černý země:

nedostaneš, holka,

šátek ani mě.

</section>

<section>

Dala’s mně prsten,

já ho eště mám:

až pojedu vorat,

já ho závorám.

</section>

<section>

Já ho závorám

od meze k mezi:

žádnej se nedoví,

kde prsten leží!

Z Budějovicka.

### 452.

### Upřímné vyznání.

(Nápěv 204.)

Jeničku, bloudíš,

že za mnou chodíš:

já už mám jiného,

ty o tom nevíš.

</section>

<section>

„Která je bodná,

víc hochů nemá;

má svého milého

a je mu věrné.“

</section>

<section>

Dítě mé milé!

netrap mne dýle:

jest-li mé ráda máš,

řekni upřímně.

</section>

<section>

„Což je to platno

ráda tě míti:

když si mne nemíníš

upřímně vzíti!“

Z Klatovska. - Srov. Čel. II., 38.

### 453.

### Pozvání.

(Nápěv 423.)

Holka neznámá!

pojď, půjdeš s náma:

my máme kytičky

za kloboučkama.

</section>

<section>

„Hoši neznámí!

jděte si sami:

já doma zůstanu

mezi horami.“

Z Klatovska.

### 454.

### Poslední chůze.

(Nápěv 448.)

Hezká jsi, Andulko,

bejvala,

dokud jsi mládenců

neznala;

</section>

<section>

jak jsi ty mládence

poznala,

hned se ti tvá krása

změnila.

</section>

<section>

Co je po takové

panence,

která má tři, čtyry

mládence;

jednoho v světnici,

dva venku:

nestojím já o tu

panenku!

</section>

<section>

Pěkně mně měsíček

svítíval,

když jsem od své milé

chodíval:

svit ty mně, měsíčku,

ještě dnes,

však mně víc svítívat

nebudeš!

Z Berounska. Tanec řečený „Bavorák“ Srov. Suš. 260.

### 455.

### Odlouzená milenka.

(Nápěv 206, 207.)

Jen se mně, má milá,

dobře chovej,

koupím ti šáteček

damínovej. 1)

</section>

<section>

„Já se ti, můj milej,

dobře chovám:

dal jsi mně prstýnek,

</section>

<section>

už ho nemám.

Já jsem si v potoce

ruce myla,

tam jsem ho do vody

upustila.“ –

</section>

<section>

Zatoč se, slunéčko,

nad ty lesy,

že mne už má milá

nic netěší.

</section>

<section>

Měl jsem já panenku,

měl jsem ji rád:

 už mně ji od loudil

můj kamarád.

</section>

<section>

Když si ji odloudil,

ať si ji má:

jen ať ji přede mnou

neobjimá.

</section>

<section>

A když ji objímá,

jen ať v noci,

aby neviděly

moje oči.

Z Chrudimska. – Srov. Suš. 312; Kol. I, 249; Čel. II, 62.

1) Takto jindy; nyní sakonovej, kartounovej.

</section>

<section>

(Nápěv 207.)

Jen se mně, můj milej,

dobře chovej,

koupím ti klobouček

kastorovej.

</section>

<section>

„Já se ti, má milá,

dobře chovám:

s jinými tancuju,

o tě nedbám!“

Z Berounska.

### 456.

### Opovržený milý.

(Nápěv 207.)

Jen se ty, šátečku,

vesele toč:

můj milej se hněvá,

já nevím proč?

</section>

<section>

Když hněvá, ať hněvá, 1)

já nic nedbám;

takového štěstí

všude dost mám.

</section>

<section>

Takové štěstí mně

všude květe:

pod našima okny

v zimě, v letě.

Z Chrudimska.

1) Když hněvá, ať hněvá,

budu taky;

roztrhám tu lásku

na caparty.

### 457.

### Láska v řece.

(Nápěv 382)

Měla jsem milého,

už ho nemám:

on se mně rozhněval,

chodí jinam;

když jsi se rozhněval,

jen se hněvej:

však já mám jiného,

je upřímnej.

</section>

<section>

Můj milej si myslí,

že mu zkázu:

já lásku falešnou

šátkem vážu;

když já ji zavážu

do šátečku,

pustím já tu lásku

po potůčku.

</section>

<section>

Plyn, lásko falešná,

až do Prahy,

jednoho mládence,

jedné panny!–

„Já láska falešná

pluju v řece;

byla jsem puštěna

po potoce.

Z Prachenska.

### 459.

### Vypovězená láska.

(Nápěv 684.)

U Kláštera pole

samy zelí,

já tam po něm hledal

potěšení:

cely jsem poličko

vobešel,

potěšení jsem tam

nenašel.

</section>

<section>

U Kláštera pole

samej jetel,

já tam po něm běžel,

jak by letěl:

běžel jsem já k jednej

panence,

aby nešidila

mládence.

</section>

<section>

Dala jsi mně šátek

za sednáčník,

jako bych byl ňákej

karabáčník:

jen ty si nech šátek

pro sebe,

nestojím já, holka,

vo tebe!

</section>

<section>

Dala jsi mně šátek,

zas ho vzala,

jakou’s mi to hanbu

udělala!?

nic ty mně, panenko,

netrucuj:

pantoflíčky sobě

vypucuj!

Z Budějovicka.

</section>

<section>

(Nápěv 100.)

Do Bechyně cesta

samej jetel,

já jsem po ní běžel,

jen jsem letěl:

jenom ty mně, má panenko,

netrucuj,

radši ty mně mý botičky

vypucuj.

</section>

<section>

Do Lázně je cesta

ještě lepší,

šla tam má panenka

nejmilejší:

jenom ty mně, má panenko,

netrucuj,

radši ty mně mý botičky

vypucuj.

Z Táborska.

### 459.

### Nevšímavý milý.

(Nápěv 327.)

K Radvanovu cesta

zelená se,

je tam hezká holka,

nevdává se;

vdávej ty se, má panenko,

nebo ne,

co je mně už jedenkráte

do tebe!

Z Táborska. – Srov. Čel. II, 82.

### 460.

### Láska vojákova.

(Nápěv 483.)

Okolo Kláštera

zelený vršek;

zamračilo je se,

že bude pršet:

pršelo, pršelo

drobný krupičky,

že musím pryč odjet

od mý hubičky.

</section>

<section>

Až tady pojedu,

podíváte se,

jak za mnou má milá

šátek ponese:

když nese, ať nese,

já o něj nedbám,

smutek mít nebudu,

ani ho nemám.

Z Budějovicka. – Srov. str. 218, S. 448.

### 461.

### Lehké rozloučení.

(Nápěv 519.)

Plakala, želela,

když prala šaty,

že jest jí utonul

prstýnek zlatý.

</section>

<section>

„Proč pláčeš, naříkáš

pro prsten zlatý?

však musíš opustit

rodiče taky.“

</section>

<section>

Milejší rodiče,

nežli my oba:

matička chovala,

já byla roba.

</section>

<section>

Postýlku stlávala,

dala mě nosit:

musíte, mládenci,

matičku prosit.

</section>

<section>

„Než bych já matičku

za tebe prosil,

raděj bych po straně

šavličku nosil.

</section>

<section>

Šavlička po straně,

ta moje žena:

ona mě ubrání,

až bude třeba.“

</section>

<section>

Trubači troubili,

muzika hrála;

můj milej odcházel,

já ještě spala.

</section>

<section>

Kdybys byl upřímnej,

byl bys mě zbudil,

slovíčko nebo dvě

ke mně promluvil.

Z Klatovska a z Hradecka. – Srov. Čel. I, 215.

</section>

<section>

(Nápěv 4.)

Plakala, želela,

když prala šaty,

že je sobě přelomila

prstýnek zlatý:

co pak pláčeš, co naříkáš

pro prsten zlatý?

vždyť musíš opustit,

och, má nejmilejší,

rodiče taky.

</section>

<section>

„Milejší rodiče,

nežli my oba;

má mamička mě chovala,

já byla roba:

postýlečku mně stlávala,

dala mě nosit,

musíte mládenci,

věrní milovníci,

matičku prosit.“

</section>

<section>

Nežli bych o tebe

matičku prosil,

radši bych já po své straně

šavličku nosil;

pár pistolí, karabinu

do sedla bych dal,

a tobě má milá,

hubičko rozmilá,

kvinde udělal.

Z Klatovska.

### 462.

### Slavíci písnička.

(Nápěv 594.)

Přiletěl slavíček,

sed na větvičku;

přiletěl zas druhý,

zpíval písničku:

že má nejmilejší

už jiného má,

ten že je hezčejší,

nežli prý jsem já.

</section>

<section>

Když se ti nelíbím,

krk si nezlomím:

já se pro tě předce

ještě ožením;

jsem-li jí ošklivej,

ať se nesměje:

dostanu vždy hezčí,

nežli ona je.

Z Budějovicka.

</section>

<section>

(Nápěv 73.)

Přiletěl slavíček,

sed na jedličku;

přiletěl tam druhej,

zpíval písničku,

a to píseň takovou

krásnou, zpanilou:

že můj milej šlape

cestu za jinou.

</section>

<section>

Což on sobě myslí,

že budu plakat,

když on bude cestu

za jinou šlapat?

blázen bych já byla,

abych plakala,

pro jedno stvořeni

smutek nosila!

Z Berounska.

### 463.

### Odpověd.

(Nápěv 894.)

Sloužila má milá

mezi horama,

napsala psaníčko,

že už se vdala.

Když ty jsi se vdala,

já se vožením:

tebe, má panenko,

snadno voželím.

Z Budějovicka.

### 464.

### Netrucuj!

(Nápěv 248.)

Netrucuj mně, holka,

netrucuj mně moc;

jsem chlapík svobodný,

můžu si pomoct:

dyť já ještě nejsem

s tebou oddaný,

ani těm Chuděnským

pánům poddaný.

Z Klatovska.

### 465.

### Pohrůžka.

(Nápěv 79.)

Počkejte, rodiče,

však vás pán Bůh ztresce,

že vy mi nechcete

dát to vaše děvče.

</section>

<section>

Sami jste si vzali,

co se vám líbilo:

a mně dát nechcete,

coby mě těšilo!

</section>

<section>

Jsem-li já synáček

chudobnejch rodičů,

pro jednu panenku

z města neuteču.

</section>

<section>

Z města neuteču,

na vojnu se nedám:

pro jednu panenku

toho neudělám!

Z Bydžovska.

### 466.

### Mlynářova dcera.

(Nápěv 259.)

Až půjdu, pojedu,

okolo mlynáře:

on má hezkou dceru,

on mi ji ukáže.

</section>

<section>

Jest-li neukáže,

nebudu se prosit:

pobodnu koníčka,

ten mě bude nosit.

Z Prachenska.

### 467.

### Červené víno.

(Nápěv 346.)

Až já povandruju

z Prahy do Budína,

já se tam napiju

červeného vína.

</section>

<section>

Červené vínečko

ze sklenice skáče,

má zlatá panenka

přežalostně pláče.

</section>

<section>

Dnes žalostně pláče,

zejtra má jiného:

hej šenkýřko, nalej

vína červeného!

</section>

<section>

Červené vínečko

to se dobře pije:

ať falešným pannam

hrom do srdce bije!

Z Bydžovska. – Srov. Kol. I, 373.

### 468.

### Nebudeš má.

(Nápěv 344.)

Nebudeš, má milá,

nebudeš má žena,

kdyby ti visely

pentle přes ramena.

</section>

<section>

Pentle přes ramena,

dundel na střevíce:

nepůjdu k vám více

do vaší světnice!

Z Táborska.

### 469.

### Cedulička.

(Nápěv 442.)

Na tom našem poli

dvě růžičky stojí;

ještě jsem daleko,

už mi jedna voní.

</section>

<section>

Jedna už mi voní,

a druhá rozkvétá:

že musíš, můj milej,

daleko do světa.

</section>

<section>

Daleko do světa,

za ty modré hory:

což mě, ach můj milej,

pro tě srdce bolí!

</section>

<section>

Kdybych byla ptáčkem,

zlitnou vlaštovičkou,

snášela bych se vám

nad vaší světničkou.

</section>

<section>

Ne tak nad světničkou,

co nad maštalema:

jen abych věděla,

co můj milej dělá.

</section>

<section>

Nejdřív vodu nese,

potom koně češe;

po třetí za stolem 1)

ceduličku píše.

</section>

<section>

Komu to, můj milej,

ceduličku píšeš?

„Tobě to, má milá,

že moje nebudeš.“

Z Hradecka. –Srov. Suš. 283, 579.

1) Jiní zde skoncují takto:

po třetí miluje

černooké děvče.

### 470.

### Vzdory.

(Nápěv 442.)

Nad tím naším domkem

vlašlovička lítá:

nenadála jsem se,

že mne milej nechá.

</section>

<section>

At nechá, nenechá,

já pro něj nezkážu:

já takové hochy

za podvazky vážu.

</section>

<section>

Nevážu, nevážu,

ale vázat budu:

tobě to, můj milej,

na vzdor dělat budu.

Z Hradecka.

</section>

<section>

(Nápěv 815.)

Kolem našich oken

vlašlovička lítá:

vždyť jsem to říkala,

že mne milej nechá!

</section>

<section>

At nechá, nenechá,

já mu předce zkázu:

že já takového

hocha darebného

za podvazek vážu.

</section>

<section>

Za podvazek vážu,

pod kramflíčkem nosím:

že se takového

hocha darebného

docela neprosím.

Z Bydžovska. - Srov. Suš. 279, 300.

### 471.

### Hrdé děvče.

(Nápěv 315.)

Jsem-li já chudobná,

chudobné mateře:

předce neotevřu

ledakomu dvéře.

</section>

<section>

Dříve než otevru,

já se jeho zeptám:

jest-li stojí za to,

že já mu otvírám?

</section>

<section>

Nestojí-li za to,

však já mu odpovím:

že o takového

hocha darebného

docela nestojím.

Z Bydžovska.

### 472.

### Hněv.

(Nápěv 79.)

Chlumeckej zámeček 1)

z drobného kamení,

šel tudy můj milej,

nedal pozdravení.

</section>

<section>

Když nedal, ať nedal,

snad se na mé hněvá?

chceš-li se hněvati,

hněvejme se oba.

</section>

<section>

Nemluvme na sebe

ani půl slovíčka:

snad jsem já pro tebe

chudobná děvečka?

</section>

<section>

Jsem-li já děvečka

chudobné mateře,

já přece nevyjdu

pro tebe za dveře.

</section>

<section>

Ty snad sobě myslíš,

že já pro tě vzkážu:

a já tu tvou lásku

za onuci vážu!

Z Bydžovska. - Srov. Čel. II, 58; Suš. 360.

1) To naše stavení

z drobného kameni atd.

### 473.

### Veselé žalost.

(Nápěv 793.)

Žalost mám, nic nedbám,

veselost si koupím:

pro tebe, můj milej,

srdce nezarmoutím.

Z Hradecka.

</section>

<section>

(Nápěv 130.)

Hoře mám, nic nedbám,

po milým netoužím:

kdy ho mám potkatí,

oči si zamhouřím.

</section>

<section>

Měla jsem milého,

dělal se jurista:

já si ho nevěrnu,

kdyby měl čtyry sta.

</section>

<section>

Kdyby měl čtyry sta,

anebo tisíce:

já si ho nevěrnu,

chudobná dívčice.

</section>

<section>

Rybička maličká

po Dunaji plave;

chytil ji rybáček

u samýho kraje.

</section>

<section>

Kterak se rozvede

malá ryba s velkou,

tak i se rozejde

mládenec s panenkou.

Z Prachenska.

### 474.

### Zištná láska.

(Nápěv 117.)

Hezká bys ty byla,

přes tebe tu není:

jen škoda, přeškoda,

že těch peněz není!

</section>

<section>

„Na peníze se ptáš,

budu-li je míti:

napřed se mne zeptej,

budu-li tě chtíti!

</section>

<section>

Jest-li že ty hledáš

bohaté dívčice:

já o tě nestojím,

třebas měl tisíce!“

Z Klatovska. – Srov. Čel. III, 41.

</section>

<section>

(Nápěv 117.)

Přeškoda, má milá,

že těch šajnů není:

přes tebe, má milá,

přes tebe tu není!

</section>

<section>

„Na šajny ty se ptáš,

budu-li je míti:

a mne se nezeptáš,

budu-li tě chtíti!

</section>

<section>

Ty sobě snad myslíš,

že jsi ty jurista:

já bych tě nechtěla,

kdybys měl čtyry sta.

</section>

<section>

Čtyry sta dukátu –

já dvacet trojníku:

přec bych tě nechtěla,

fortelný chasníku!

Z Hradecka.

### 475.

### Vzdory.

(Nápěv 173.)

Uvážu koníčka

u suchého dubu:

nelíbej, má milá,

když já tu nebudu.

</section>

<section>

Uvážu koníčka

u suchého dřeva:

nelíbej, má milá,

koho není třeba.

</section>

<section>

Uvážu koníčka

u suché jedličky:

nedávej, má milá,

falešné hubičky.

</section>

<section>

Můj vraný koníček

u jedličky stojí;

má milá rozmilá

na vzdory mně strojí.

</section>

<section>

Já jsem se ubrousil,

když jsem kosu brousil:

přeškoda nastokrát,

že jsem se tě prosil!

Z Berounska.

### 476.

### Odpověd.

(Nápěv 134.)

Co ty se vyptáváš,

mnoho-li mám peněz?

nic ti po tom není,

do truhly mi nelez.

</section>

<section>

Co ty se vyptáváš,

mnoho-li mám věna:

nic ti po tom není,

nebudu tvá žena.

Z Čáslavska.

### 477.

### Vzkázání.

(Nápěv 573.)

Pušperská šafářka

hezkého syna má,

ona mně zkázala,

že mně bo chtít nedá.

</section>

<section>

Já jsem jí zkázala

za tu její lásku,

aby ho vázala

doma na provázku.

</section>

<section>

Doma na provázku,

na hedbávnej šňůrce,

aby nepodváděl

chudobný dívčíce.

</section>

<section>

Chudobná dívčice

což ta mnoho zkusí:

ledajaké lidi

poslouchati musí.

Z Klatovska.

(Nápěv 147.)

Včera mně vzkázala

jeho panímáma,

bych si nemyslila

na jejího syna.

</section>

<section>

A já jí vzkázala

za tu její lásku,

by si uvázala

syna na provázku.

</section>

<section>

Syna na provázku,

na hedbávné šňůrce,

aby nechodíval

k chudobné panence.

Z Hradecka. – Srov. Čel. III, 48; Suš. 335.

### 478.

### Lehké oželení.

(Nápěv 748.)

Co pak se věruješ,

že si mne nevemeš?

vem si mne, nebo nevem,

nejsi v světě jeden!

</section>

<section>

Nejste dva, ani pět,

když je vás plnej svět:

vem si mne, nebo nech tak,

nebudu pro tě plakat!

Z Prachenska.

### 479.

### Škádlení.

(Nápěv 743.)

Varvažovskej zámek,

kámen na kamínku:

vzkázala mně má panenka

o jednu hubinku.

</section>

<section>

A já jí nepošlu,

ani žádnou nedám:

ona bude potom myslit,

že se na ni hněvám.

</section>

<section>

„Jaloveček v lese:

Bože, rozpomeň se!

jaké je to milováni,

když Honzíček nechce!“

Z Prachenska.

### 480. 

### Lehké oželení.

(Nápěv 678.)

Tuším, tuším, tuším,

že já odsud musím:

kterou jsem panenku miloval,

opustit ji musím.

</section>

<section>

Lehce ji opustím, 1)

a když žádné nemám,

vyběhnu sobě na kopeček,

popám se k horám.

Z Kouřimska.

1) Opustím ji lehce,

když sama mne nechce:

když nedbá na srdce upřímné,

ať si hledá, kde chce.

Z Budějovicka.

### 481. 

### Po čem poznati neupřímnost.

(Nápěv 439.)

Nechoď ty k nám v kabátě,

vem si kamizolku,

však já o tom dobře vím,

že máš jinou holku!

</section>

<section>

U ní celý večer jseš,

u mne jen se stavíš;

pro ni všecku lásku máš,

ke mně jen tak pravíš.

</section>

<section>

„Po čem to, má panenko,

po čem to hádáte?“

Ach, můj zlatej Jeničku!

hladké líce máte. –

</section>

<section>

Do maličkejch kroužečků

vlásky vám se točí,

a ta vaše falešnost

vám se blyští z očí.

Z Hradecka.

### 482.

### Libost a nelibost.

(Nápěv 439.)

Na kopečku stromeček,

pod kopečkem louka:

ach, když já si zpomenu

na svého holoubka!

</section>

<section>

Když si na něj zpomenu,

ve dne nebo v noci,

tak se se mnou celý svět

do kolečka točí.

</section>

<section>

Jak jest těžko umírat,

když bolesti není:

ještě hůře milovat,

co k libosti není.

</section>

<section>

Co k libosti bylo,

to mě opustilo;

co k libosti není,

samo za mnou chodí.

Z Hradecka. – Srov. Čel. III, 42.

### 483.

### Odpověd.

(Nápěv 581.)

Roztrhaná chalupa,

slunce do ní svítí:

vzkázala mně má milá,

že mne nechce míti.

</section>

<section>

Když mne nechceš milovat, 1)

mé srdéčko netrap:

co jsem se k vám nachodil,

nynčko musím přestat!

Z Prachenska.

1) Já chalupu pošiju

a vomažu hlínou:

kdy mne nechceš, nechtěj si,

vemu sobě jinou!

Z Berounska.

### 484.

### Holubička.

(Nápěv 751.)

Vyletěla holubička

ze skály,

probudila černé oči

ze spaní.

</section>

<section>

Kdyby byly černé oči

nespaly,

byly by tu holubičku

dostaly.

</section>

<section>

Nebyla to holubička,

byl to pták:

když mne nechceš, můj holečku,

nechej tak.

</section>

<section>

Když mne nechceš milovati,

nechtěj si:

bude si mne namlouvati

hodnější.

Z Budějovicka.– „Ťopka“, tanec tak nazvaný. - Srov. Čel. II, 24; Suš. 897; Kol. I, 187; II. 82.

### 485.

### Mariánka a křen.

(Nápěv 474.)

Šel zahradník do zahrady

s lopatou, s lopatou,

vykopal tam marijánku

košatou, košatou.

</section>

<section>

To nebyla marijánka,

byl to křen, byl to křen:

však my svoji, má panenko,

nebudem, nebudem!

</section>

<section>

„Ať si byla marijánka,

nebo křen, nebo křen:

když mne nechceš, můj holečku,

nechoď sem, nechoď sem.“

Z Bydžovska.

### 486.

### Důvodná odpověd.

(Nápěv 215.)

Ještě se tam ta pšenička

v poli nemetá:

počkej na mě, má panenko,

ještě tři léta.

„Proč bych na tě já čekala,

když ty máš jinou:

nosíš od ni za kloboukem

pentli červenou.“

Z Bydžovska.

### 487. 

### Vyprovázení.

(Nápěv 617.)

K Ouněticům dlouhá cesta

přes ten trávniček:

pojď mě, holka, vyprovodit,

svítí měsíček.

</section>

<section>

„Proč bych já tě, máj holečku,

vyprovázela?

když mi má zlatá matička

nedovolila!“ –

</section>

<section>

Straka skáče po zahrádce,

hledá zrníčko:

nemysli si, má panenko,

na mé srdíčko.

</section>

<section>

Straka skáče po zahrádce,

hledá ječný klas:

nemysli si, má panenko,

že k vám přijdu zas.

Z Rakovnicka.

### 488. 

### Novina.

(Nápěv 617.)

Co ty ptáčku jeřabáčku

nade mnou lítáš?

jakou neseš mi novinu,

že tak štěbetáš?

</section>

<section>

„Nesu, nesu ti novinu,

nesu tobě zlou:

že tvůj ze všech nejmilejši

chodi za jinou.“

</section>

<section>

Když si chodí, ať si chodí,

já o něj nedbám;

smutku pro něj neponesu,

ani ho nemám.

</section>

<section>

Proč pak bych já smutná byla

a se soužila:

když jsem hocha takového

ráda pozbyla!

Z Rakovnicka.

### 489. 

### Vzdory.

(Nápěv 341.)

Já jsem k vám jen jednou přišel,

nechtěla’s mě pustit:

měla´s očka jako kočka,

Bože rač odpustit!

Z Hradecka.

### 490. 

### Lehké oželení.

(Nápěv 747.)

Nechtěla‘s mi šátku půjčit,

ani mi ho nechceš dát:

ty se musíš, má panenko,

své matičky tuze bát.

</section>

<section>

„Ani ne tak své matičky,

jako svého tatíčka,

proto že mne rád chovával,

když jsem byla maličká.“

</section>

<section>

Co’s, má milá, co’s tak hrdá?

ještě jsi se nevdala:

dej na sebe dobrý pozor,

abys tak nezůstala!

</section>

<section>

„Když zůstanu, ať zůstanu,

jak usoudí mi nebe:

předce nikdy nezaptáču,

můj holečku, pro tebe!“

Z Berounska.

### 491.

### Chatrné dary.

(Nápěv 747.)

Nebudu já už pro tebe

své koníčky trmácet:

budeš ty mi, má panenko,

moje dary navracet.

</section>

<section>

„Jak já všecky tvoje dary

ještě k navracení mám:

budeš-li se pro ně hněvat,

všecky ti je zase dám.

</section>

<section>

Jak já tobě v nich nechodím,

ani o ně nestojím:

budeš-li se pro ně hněvat,

z okna ti je vyhodím.

</section>

<section>

Koupil jsi mi jeden fábor

a dal jsi mi kytičku:

já jsem tobě dala šátek,

k tomu jednu hubičku.

</section>

<section>

Ta hubička, ta je dražší

než ten fábor po groši:

nevybírej, můj holečku!

vždyť pak jsi ty nejhorší!“

Z Táborska.

### 492.

### Loučení.

(Nápěv 728.)

Rozvij se, rozvij,

růže, růžičko!

že jsem tě miloval,

s tebou se těšíval,

drahá perličko!

</section>

<section>

Koně sedlejte,

palaš podejte:

ještě mi mou milou,

holku roztomilou,

ven vyvolejte.

</section>

<section>

Na koně sedal,

do pláče se dal:

návrat mně, má milá,

holka roztomilá!

co jsem ti zavdal.

</section>

<section>

„Zavdal´s mi, zavdal

jeden prstýnek:

ještě jsi mi z něho,

můj zlatej holečku,

vyloup kamínek!“

</section>

<section>

Já ho nevyloup,

on ti sám výpad:

a to na znamení,

moje potěšení!

že budeš plakat.

</section>

<section>

„Proč bych plakala,

když nemám žalost:

ještě mi pro tebe,

potěšení moje!

stromek nevyrost.

</section>

<section>

Stromek nevyrost,

jab’ka nezrajou:

ještě mi pro tebe,

potěšení moje,

hlavu zavijou.“

Z Bydžovska. – Srov. Krol. I, 526; Suš. 597.

### 493.

### Mlynářova dcera.

(Nápěv 289.)

Ta mlynářka zlá

hezkou dceru má:

klekni, chlapče, proti domu,

pomodli se pánu Bohu,

ona ti ji dá.

</section>

<section>

„Ach nedá, nedá! 1)

ona ji schová:

myslí si, že přijde pro ni

čtvero párů vraných koní

s kolma zlatejma.“

Z Jičínska.

1) Kdybych já ji chtěl,

dávno bych ji měl:

ale že jí nechci,

poručím ji ševci,

aby si ji vzel.

Z Klatovska.

### 494.

### Výstraha.

(Nápěv 591.)

Holka černooká!

nebuď tak vysoká:

pejcba tě podvede,

že nebude z tebe,

leda stará děvka.

Z Budějovicka.

### 495.

### Milá za milou.

(Nápěv 385.)

Měl jsem hezkou milou,

a už nemám žádnou:

vyskočím si na koníčka

a pojedu do městečka,

namluvím si jinou.

</section>

<section>

Namluvím si jinší,

mnohem upřímnější:

ty se, holka, ke mně nehlas,

ty se, holka, ke mně nehlas

do smrti nejdelší!

Z Klatovska.

### 496.

### Oslyšený ženich.

(Nápěv 614.)

Když jsem šel okolo vrat,

viděl jsem mou milou stát;

když jsem šel okolo,

srdce mě bolelo –

ach, ouvej, co mám dělat!

</section>

<section>

Ještě tam jednou pudu,

paňmámu prosit budu:

paňmámo zlatičká,

poproste tatíčka,

aby mi dal svou dceru.

</section>

<section>

„Já vám jí nemůžu dát,

to proto, že jste voják;

má dcera neumí

ani nerozumí

s vojáky mašírovat.“

</section>

<section>

Když mi ji nechcete dát,

dejte si ji malovat:

dejte si ji za sklo,

až vám bude teskno,

choďte se na ni dívat.

Z Prachenska.

### 497.

### Zapomenutí.

(Nápěv 607.)

Stojí borovička zelená,

kolem do kolečka pletená;

pod ni koníček,

na něm Jiříček

jede do Brna.

</section>

<section>

Stůj, koníčku! a žer travičku,

já půjdu navštívit Aničku:

mně se všecko zdá,

že moje milá

je mně nevěrná.

</section>

<section>

Děkuju ti pěkně za lásku,

ach můj nejmilejší obrázku!

víc už nepřijdu,

víc ti nebudu

dělat překážku!

</section>

<section>

„Když jsem zapomněla na bratra,

taky zapomenu na vrata,

u kterých jsme stáli,

spolu rozmlouvali

často do rána.

</section>

<section>

Když jsem zapomněla na sestru,

taky zapomenu na cestu,

kudy jsem chodila,

kytičky nosila

v bílém fěrtoušku.

</section>

<section>

Když jsem zapomněla na otce,

taky zapomenu na srdce,

a na tě můj milý,

holečku rozmilý,

na tě dokonce.

</section>

<section>

Když jsem zapomněla na matku,

taky zapomenu na lásku,

na tebe můj milý,

holečku rozmilý,

drahý obrázku.“

Z Bydžovska.

### 498.

### Rukavičky.

(Nápěv 248.)

Kdo to jde k nám?

já ho neznám;

já si mu ručiček

špinit nedám:

ať si koupí rukavičky,

aby mně nešpinil

mý ručičky.

Z Prachenska.

### 499.

### Obapolný výhost.

(Nápěv 373.)

Tamhle je háječek,

tamhle je háj,

tamhle je, má milá,

veselý kraj:

já ti dám kvinde,

hledej si jinde,

o tě nedbám.

</section>

<section>

„Jest-li ty mne necháš,

já tě taky:

vždyť mně jinej šlape

zas na paty,

ještě hodnější

a vonačejší

nežli jsi tyla

Z Táborska.

### 500.

### Ospalka.

Ach vysvěť ty jasný

měsíčku!

brzo-li k nám přijdeš,

Jeničku?

</section>

<section>

„Nepřijdu, nepůjdu,

milovat nebudu

tebe, andělíčku.

</section>

<section>

Přišel jsem k vám včera

v poledne,

tys teprv vstávala

z postele:

taková panenka

žádná hospodyňka

do smrti nebude!“

Z Berounska.

### 501. 

### Lehké oželení.

(Nápěv 568.)

Pršívalo jen se lilo,

bývalo bláto;

předce jsem k vám chodívával,

nedbal jsem na to:

čím jsem já byl upřímnější,

ty jsi byla falešnější,

to jsem měl za to.

</section>

<section>

Slavíček je malý ptáček,

chytit se nedá;

mládeneček své panence

šidit se nedá:

než bych já se šidit nechal,

radši bych se na vojnu dal;

vojna svobodná,

holka podvodná.

</section>

<section>

Což pak vy se domníváte,

že já hoře mám?

vždyť já ještě dcery vaší

na vás nežádám:

vždyť je panen všudy dosti,

jako zrnek na jalovci,

kam se podívám.

Z Hradecka.

### 502. 

### Zaoraná láska.

(Nápěv 524.)

Počkej, má milá,

já na tě povím,

že jsi nedbala,

kolik je hodin:

čtyry hodiny

v Kláštere bily,

když tě mládenci

doprovodili.

</section>

<section>

Dala’s mně šátek,

já ho ještě mám:

až budu vorat,

já ho závorám;

závorám já ho,

zaseju směskou:

dostanu jinou

panenku hezkou.

Z Budějovicka.

### 503.

### Hedbavný fěrtoušek.

(Nápěv 67.)

Co pak si myslíš,

že já se nevdám,

když já hedbávnej

fěrtoušek nemám?

jest-li ho nemám,

já si ho zjednám:

tobě se přeci

podvádět nedám!

Z Budějovicka.

### 504.

### Důvěra.

(Nápěv 734.)

Čemu jsem se nejvíc

těšila,

už se mně la láska

zrušila!

zrušila se

v krátkým čase:

však vona se vrátí

brzy zase.

Z Budějovicka. – Srov. str. 195, č. 383.

### 505.

### Dívčí svoboda.

(Nápěv 290.)

Můj zlatej holečku,

já tě nechci:

musela bych chodit

v bílém čepci,

v bílém čepci,

bez krejslíku:

neměla bych tolik

pacholíka.

Z Prachenska.

### 506. 

### Nevěrník.

(Nápěv 533.)

Pod našima okny

jsou dva rybníčky;

plaval tam můj milej

vrané koníčky:

na jednom seděl,

to dobře věděl,

žp za jinou půjde –

mně nepověděl.

</section>

<section>

Však mi mé srdéčko

dobře pravilo,

že mé potěšení

jinam chodilo!

když je chodilo,

ať chodí ještě:

já o tě nestojím,

falešný chlapče!

Z Klatovska.

### 507. 

### Povážlivé děvče.

(Nápěv 742.)

Však jsem to, Jeníčku,

dobře slyšela,

jak se tvá paňmáma

s tebou vadila:

to všecko pro mě,

že chodíš ke mně,

že nejsem bohatá

tak jako jiné.

</section>

<section>

Když nejsem bohatá,

já se nedělám;

proto se žádnému

podvádět nedám:

kdo mě chce míti,

bude mé chtíti,

že jemu dovedu

hospodařiti.

</section>

<section>

Však mě má maličká

leckdes nevsála,

aby mě leckomu

šidili dala;

v žádném ouvoze,

ani trníčku:

těžce vychovala

svoji Aničku.

</section>

<section>

Kdo k nám chce chodili,

kdo mě chce míti,

musí mou matičku

pěkně prošiti,

smekat klobouček,

líbat ručičku:

dejte mně, paňmámo,

vaši Aničku.

Sloha následující jest pozdější nutný přívěsek:

Než bych já paňmámu

o dceru prosil,

radši bych po straně

šavličku nosil:

šavle ocelová

ta je má žena,

ta mne bude těšit,

až bude vojna.

Z Plzeňska. – Nápěv písně této vzat není z pověstného mazurka: Jeszcze Polska atd, ačkoli s ním se srovnává; nébrž je starobylý český, jako píseň tato sama, kteráž dle svědectví lidí starých již ku konci předešlého století se zpívala.

### 508.

### Osiřelá.

(Nápěv 362.)

Ten nepřítel Turek

se pozveduje:

císař pán povídá,

že na něj pude:

my kamarádi

pudeme taky,

ty naše milenky

necháme tady.

</section>

<section>

„Už jsem osiřela

jako hrdlička,

která je zbavena

svého samečka:

ach Bože milý!

popřej mi sily,

by mě moh‘ milovat

mládenec jiný!“

Z Klatovska.

### 509. 

### Hněv.

(Nápěv 362.)

Má milá se hněvá,

já k ni nepudu,

já se ji za slovo

prosit nebudu;

když mně ho nedá,

dá mně ho jiná:

otevři, hubičko!

jsi-li upřímná.

</section>

<section>

„Jak jsi ty, holečku,

jak jsi ty blázen:

já jsem ti ustlala,

ty jsi leh‘ na zem;

já ti ustlala

bílou peřinou:

ty jsi se rozhněval,

šel jsi za jinou!“

Z Klatovska.

### 510. 

### Vypovězená láska.

(Nápěv 291.)

Když jsem šel do Prahy

za jednou pannou,

ona mi ustlala

ovesnou slámou:

ovesná sláma –

tak hezká panna!

když jsi si ustlala,

lehni si sama.

</section>

<section>

At je tak, nebo tak,

přede nějak bude:

pro jedno stvoření

svět nezahyne;

pro jedno kvítí

slunce nesvítí:

však já tě, má zlatá,

nemusím míti.

</section>

<section>

Myslila´s, má milá,

že budu plakat,

až já k vám nebudu

cestičku šlapat?

pro jednu pannu

klobouk na stranu!

za tebe, má zlatá, 1)

dost jich dostanu.

</section>

<section>

Zima je, zima je,

zimou se třesu;

otevři, má milá,

něco ti nesu:

nesu ti lásku

svázanou v šátku,

že nechci od tebe

nic na památku!

Z Klatovska.

1) Někteří končí:

však já tě, má zlatá,

předce dostanu.

### 511.

### Šelmovské děvče.

(Nápěv 294.)

Okolo Poličky

vodička teče –

zkázal mně můj milej,

že mne už nechce:

když nechce, nechce,

já o něj nedbám;

smutku neponesu,

ani ho nemám.

</section>

<section>

Proč pak bych pro tebe

smutek nosila,

když jsem tě upřímně

nemilovala?

Milovala jsem –

ale jen špásem:

nevěděl´s, holečku,

jak šelma já jsem.

</section>

<section>

Vyletěl slavíček,

sed na jedličku,

zazpíval spanilou,

krásnou písničku;

krásnou, spanilou,

ach! roztomilou:

že už můj holeček

chodí za jinou.

</section>

<section>

Když chodí, ať chodí!

nestojím o tě,

když jsi se oženil

o jedné botě –

o jedné botě

bez příkopytí:

však já té, můj zlatej,

nemusím míti!

Z Berounska. – Srov. Kol. I, 107.

### 512. 

### Omyl.

(Nápěv 291.)

Můj milej si myslí,

že budu plakat,

když on bude cestu

za jinou šlapat:

blázen bych byla,

abych plakala,

pro jedno stvoření

srdce trápila.

### 513. 

### Zpanštilá milá.

(Nápěv 218.)

Pod naším okýnkem

roste olíva:

pověz mně, má milá,

kdo k vám chodívá?

„Chodí k nám kočí,

má černé oči:

nechoď k nám, Jeníčku,

já ho mám radší!“

</section>

<section>

Tobě je, má milá,

snadno trucovat,

když nemáš na práci,

jen se pucovat;

jen se pucovat,

z okýnka koukat: tobě je, má milá,

snadno si foukat!

Z Klatovska.

### 514. 

### Bolení hlavy.

(Nápěv 20.)

A já vždycky, co mě

má hlavička pobolívá?

a já vždycky, co mě

má hlava bolí?

má hlavička pobolívá,

má panenka zapomíná; 

a já vždycky, co mě

má hlava bolí?

</section>

<section>

Však já předce pro tě

do nemoci neupadnu,

však já předce pro tě

stonat nebudu!

do nemoci neupadnu,

když tě, holka, nedostanu; 

však já předce pro tě

stonat nebudu!

Z Berounska.

### 515. 

### Dobra výmluva.

(Nápěv 599.)

Kdyby byly Penčice

za Voděrady,

dala bych ti hubičku

na obě strany:

ale že jsou za vodou,

za vodičkou studenou,

nedám tobě hubičku

ani jedinou!

Z Kouřimska.

### 516. 

### Upřímnost nad bohatstva.

(Nápěv 241.)

Kdybys měla, má panenko,

sto ovec,

a já jenom za kloboukem jalovec,

nebudeš má,

není možná,

ani ti to, má panenko,

pán Bůh nedá.

</section>

<section>

Kdybys měla, má panenko,

celý lán,

a já jenom zahrádečku

jako dlaň,

nebudeš má,

není možná,

ani ti to má panenko,

pán Bůh nedá.

Kdybys měla, má panenko,

sto dvorů,

a já jenom otrhanou stodolu,

nebudeš má,

není možná,

ani ti to, má panenko,

pán Bůh nedá!

Z Bydžovska. – Srov. Čel. II, 10; Kol. I,303.

### 517. 

### Husy na potoce.

(Nápěv 548.)

Na potoce, na rybníce

husy se točí:

vem ty chlapče karabinu,

střel jim do oči.

Já jim to neudělám,

já ty husy dobře znám:

to jsou husy z toho dvora,

kam já chodívám.

</section>

<section>

To jsou husy popelaty

droboýho peří:

zkázala mně má panenka,

že mně nevěří;

když nevěří, ať nechá,

já pojedu do světa:

tam si budu namlouvati

jiná děvčata.

Z Klatovska. – Srov. str. 115, č. 83.

### 518.

### Falešník.

(Nápěv 412.)

Nad Pušperkem ten vršeček

je okrášlený,

ono se tam procházelo,

mé potěšení;

prochází se po senci,

nosí pivo ve sklenci:

když měl přijít k svej panence,

on šel ze senci.

</section>

<section>

Netrvala malá chvilka,

on dal zas nalít;

kdy měl připit svej panence,

on dal jinej pít:

„To ti na truc já dělám,

že ti ani pít nedám:

aby každej o tom věděl,

že tě rád nemám.“

</section>

<section>

Kdybych já to, falešníku,

byla věděla,

nebyla bych já z tý sklence

to pivo pila:

bohatých tu málo máš,

z chudých si posměch děláš,

zpomeň sobě, falešniku, 1)

že sám nic nemáš!

Z Klatovska.

1) počkej jenom, falešníku,

se vším se shledáš!

### 519. 

### Lehká pomoc.

(Nápěv 679.)

Ty si myslíš, má panenko,

že já tebe musím mít:

to je ještě na mej vůli,

budu-li já tebe chtít;

děvčátek je v světě dost,

lehce si můžu pomoct,

můžu sobě onačejší

nežli ty jsi namluvit

Z Klatovska.

### 520. 

### Pivo a děvče.

(Nápěv 746.)

Protivinský zámek,

pod ním pivovárek,

vaří tam pivíčko

jako voda;

vzkázalo mi děvče,

že ona mne nechce:

když nechce,

ať nechce,

není škoda!

Z Táborska. – Vis poznamenáni na str. 140 k č. 194.

### 521.

### Cestička.

(Nápěv 332.)

Kudy je, kudy je

cestička k Vílovu,

kudy je, kudy je

cestička k vám?

cestička daleká,

vítr ji zafouká:

holka černooká,

nebudeš má!

Z Klatovska.

### 522.

### Hrdá.

(Nápěv 10.)

Přeškoda, má milá,

že nejsi upřímná;

přeškoda, má milá,

že’s tak hrdá:

myslíš si o sobě,

že není přes tebe:

však ona tě zmejlí

tvá naděje!

Z Hradecka.

### 523.

### Nevšímavá.

(Nápěv 598.)

Málo si mne všímáš,

moje nejmilejší!

málo si mne všímáš,

moje milá:

bodejž pozor dala,

abys nedostala

horšího někoho,

nežli jsem já!

Z Budějovicka.

### 524.

### Odvrácená láska.

(Nápěv 10.)

Měl jsem já panenku

jako rozmarínku,

měl jsem já panenku

jako obraz,

anděl je na nebi

a růže na zemi –

když mne nemiluješ,

hrom té rozraz!

</section>

<section>

Pro jedno stvoření

svět ještě obstojí,

pro jedno stvoření

nezahyne:

já pudu do kraje,

kde štěstí mé zraje,

tam sobě namluvím

děvče jiné.

Z Hradecka.

### 525.

### Hrdá dívka.

(Nápěv 92.)

V Táboře na rynku

sejou rozmarínku,

v Táboře na rynku

sejou oves;

ovísek zelená,

můj milej se hněvá:

včera’s k nám nepřišel –

nechoď i dnes!

</section>

<section>

Což pak je, můj Bože,

tak největší nouze,

když jednoho chlapce

si rozhněvám?

šátečkem zatočím,

tři, čtyry vytočím;

pro tebe sobě smrt

neudělám.

Z Klatovska.

### 526. 

### Nemilý.

(Nápěv 562.)

Proč sem jdeš, nač sem jdeš?

já o tě nestojím,

proč sem jdeš, nač sem jdeš?

já tě nechci:

kdybych já tě chtěla, 1)

já bych ti zkázala,

třeba byl měsíček

na půlnoci.

Z Klatovska.

1) ty máš holku jinší,

ta je ti milejší;

ke mně jsi falešný,

já tě nechci!

### 527. 

### Výpověd z lásky.

(Nápěv 211.)

Trne na truc někomu

do našeho domu,

truc na truc někomu

do našich vrat:

špatný tvoje chody

jsou pro moje nohy,

nebudu já více

po nich běhat.

</section>

<section>

Z lásky ti děkuju,

štěstí ti vinšuju,

už jsem tě ze srdce

vypustila;

už tobě srdce mé

je zámkem zamčené,

kliček jsem do vody

zahodila.

Z Berounska. – Srov. str. 144, č. 217.

### 528.

### Děvče bez milého.

(Nápěv 10.)

Každá má milého,

já nemám žádného,

každá má milého,

já nemám nic:

kdybych já ho chtěla,

taky bych ho měla,

jako ta Andulka

šafářovic.

Z Berounska. – Srov. str. 209, č. 429.

### 529.

### Chudá.

(Nápěv 669.)

Špatná bych já byla

pro vašeho syna,

špatná bych já byla

pro synáčka:

on hledá bohatý,

která má dukáty;

on hledá bohaty,

já jsem chudá.

Z Prachenska.

### 530.

### Opatrná.

(Nápěv 746.)

Když jsi mě miloval,

vždy jsi moě sliboval,

že máš v Netolicích

čtyry domy:

máš tam sotva jeden,

bez došků, bez oken;

chceš, abych se vdala

do stodoly!

Z Prachenska.

### 531. 

### Jdi do pekla!

(Nápěv 92)

Tu káká, poslúchá,

buši nastrkuje, tu káká, poslúchá,

co mu řeknu:

co pak bych tě řekla,

ty vobludo zteklá!

jdi chlapče fortelnej,

jdi do pekla!

</section>

<section>

Takovejch sadílků

jsem mnoho přečkala,

kerej dycky říká:

„za dvě leta!“

dyž dvě leta minu,

von běží za jinú:

ty chlapče fortelnej

jdi do pekla!

Z Domažlicka.

### 532. 

### Zarostlá cesta.

(Nápěv 454.)

Ahá, ahá!

cestička k nám dlouhá,

ahá, ahá

cesta dlouhá;

zarostla rákosím:

já se tě neprosím;

ahá, ahá!

cesta dlouhá.

</section>

<section>

Ahá, ahá!

cestička k nám dlouhá,

ahá, ahá!

cesta dlouhá!

</section>

<section>

zarostla jetelem:

můj milej, vlk tě vem;

aha! ahá!

cesta dlouhá.

Z Bydžovska.

### 533. 

### Zrušená laská.

(Nápěv 389.)

Měsíček svítí,

já musím jíti

za mou nejmilejši

do Rájova:

měsíček zašel,

já tam nedošel;

musel jsem zůstati

u Třísova.

</section>

<section>

Ta naše láska

bejvala hezká:

když je se zrušila,

což je po ní?

dej pán Bůh štěstí,

děvčátko hezký!

však jiná růžička

taky voní.

Z Budějovicka. – Srov. str. 143, č. 209.

### 534. 

### Falešnice.

(Nápěv 455.)

Nejsi tak, nejsi,

jak jsi se dělala,

nejsi tak, nejsi,

jak se mí děláš:

falešné srdce máš,

darmo to zapíráš;

nejsi tak, nejsi,

jak se mi děláš!

Z Budějovicka.

</section>

<section>

(Nápěv 454.)

Nejsi, nejsi,

jak jsi se dělala,

nejsi, nejsi,

jak se děláš:

falešné srdce máš,

nic si mne nevšímáš;

jednou, jednou

v tom se shledáš!

</section>

<section>

„Nedbám, nedbám,

že mne nemiluješ,

nedbám, nedbám,

že mne nechceš:

takových chasníků

na každém hřebíku,

jako, jako,

jako ty jseš!“

Z Bydžovska. – Srov. Čel. II, 25; Kol. II, 319, 326.

### 535.

### Odpověd.

(Nápěv 234 )

Ožeň se, ožeň,

můj zlatej Jiříčku!

ožeň se, ožeň,

já o tě nedbám:

já o tě nestojím,

vdávat se nestrojím;

ožeň se, ožeň,

já o tě nedbám.

Z Budějovicka.

### 536.

### Nehodní mládenci.

(Nápěv 602.)

Vy jste mládenci

pro samou rekraci,

vy jste mládenci

pro samej špás:

do hospod chodíte,

holky podvádíte;

vy jste mládenci –

bodejž vás ras!

Z Prachenska.

### 537.

### Ženich.

(Nápěv 333.)

Kudy, kudy, kudy cestička

pro mého Honzíčka,

kudy, kudy, kudy cestička

pro milého?

on hledá bohaty

s mašlema po paty;

ale hodná holka sprostická

není jeho!

Z Rakovnicka.

### 538.

### Předsevzetí.

(Nápěv 449.)

Nechci, nebudu k vám chodívávat,

nechtěla’s mně otvírávat;

nechci, nebudu k vám chodívávat,

nechtěla’s mně otevřít:

ani vrátek, ani dvířek,

dávala´s je na řetízek;

nechci, nebudu k vám chodívávat,

nechtěla’s mně otevřít.

Z Berounska. – Srov. Kol. I, 198.

### 539.

### Nechej tak.

Když jsem k vám chodil

do vašeho domu,

ty snad jsi myslila,

že já nemám k komu:

když mne nechceš, nechej tak,

nemusíš mne milovat,

nemusíš mne, má panenko,

více milovat!

</section>

<section>

Když jsem k vám chodil

do vaší komory,

ty snad jsi myslila,

že ti nejsem rovný:

když mne nechceš atd.

</section>

<section>

Když jsem k vám chodil,

ty jsi byla pyšná;

ty jsi ani jednou

za mnou ven nevyšla:

když mne nechceš atd.

Z Prachenska.

### 540.

### Hoch s Nechanic.

(Nápěv 472.)

Nevěř, holka, nevěř nic,

já jsem hoch z Nechanic;

nevěř, holka, nevěř nic,

nebudeš má:

já dnes jednu miluju,

zejtra jiné slibuju;

já jsem tak jako pták –

pomiluju, nechám tak.

Z Bydžovska. Tanec „Strašák“. – Srov. str. 114, č. 75.

</section>
