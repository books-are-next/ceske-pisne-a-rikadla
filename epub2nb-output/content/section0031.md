---
contentType: prose
---

## c) Vzdory.

### 439.

### Měj se dobře.

(Nápěv 129.)

Mějte se dobře v domě tom,

roste tam javorovej strom;

už mně zarostla cesta k vám,

mějte se dobře všickni tam!

  

Já jsem tě věrně miloval,

své srdce jsem ti věnoval:

ale tys měla v srdci klam,

měj se, má milá, dobře tam!

  

„Jen ty se, milej, dobře měj,

tvé srdce, komu chceš, si dej:

už z naši lásky není nic,

my svoji nebudeme víc!“

Z Bydžovska.

### 440.

### Podvodná milá.

(Nápěv 652.)

Teče voda studené

k znejmilejší do dvorečká,

k znejmilejší do dvora.

  

Kdo tu vodu vyvede,

ten mou holku znejmilejší,

ten mou holku povede.

  

Prší voda, prší dýšť:

ty mě, holka znejmilejší,

ty mě holka ošidíš.

  

„Ošidila jsem jich pět:

ještě myslím, můj holečku,

ještě myslím na devět.

  

Ošidím-li šestého:

tebe já mám, můj holečku,

tebe já mám jistého!“

Z Prachenska.

### 441.

### Barbora.

(Nápěv 275.)

Když jsem já šel k Táboru,

dohonil jsem Barboru:

Pojď, Baruško! pojď se mnou,

ať mám cestu veselou.

  

„Nežli bych já s tebou šla,

radši bych dnes nedošla:

jdi si, jdi si, jdi si sám,

o vojáka já nedbám!“

Z Berounska.

### 442. 

### Určitá odpověd.

(Nápěv 676.)

Ještě se tě jednou zeptám,

mám-li, holka, přijití k vám?

  

„Přijď k nám, chlapče, jednou v roce,

když je u nás o jarmarce.

  

O jarmarce kup střevíce –

po jarmarce nechoď vice!“

Z Klatovska.

### 443. 

### S Bohem!

(Nápěv 826)

Jest-li tě, má milá, mrzím,

vdávej se, já tě nedržím;

vdávej ty se s pánem Bohem,

když já tobě nejsem roveň.

Z Prachenska.

### 444.

### Mrňoukající kolečka.

(Nápěv 48.)

Když jsem jel okolo fary,

kolečka mně mrňoukaly;

pan farář se na mě kouká:

Chlapče, co ti to mrňouká?

  

„Mrňoukají to kolečka,

že mne nechce má Ančička;

a já je zalejn vodou:

namluvím si holku jinou.“

Z Klatovska.

### 445.

### Holka nanic.

(Nápěv 480.)

Kdybys byla holka hezká,

vzal bych si tě do srdéčka:

ale že jsi nanic,

nestojím já o tě víc.

### 446.

### Jablíčko s poselstvím.

(Nápěv 649.)

Teče voda od javora 1)

okolo samého dvora;

všecky lávky pobrala,

jenom jednu nechala.

  

Po které Pavloušek chodil,

Mařenku za ruku vodil;

utrh jabko, utrh dvě,

pustil jedno po vodě.

  

„Plyň, jablíčko, kam ty ráčíš,

jenom ať se nepomáčíš;

plyň, jablíčko, plyň dolů,

k mé Mařence do domu.“

  

Jak jablíčko připlynulo,

na Mařenku zavolalo:

Vstaň, Mařenko, vyjdi ven,

milý stoji před domem.

  

„Proč pak bych já ven chodila,

kdyť já nejsem jeho milá;

a on není z růže květ,

aby on mně kazil svět.

  

Proč pak bych já ven chodila,

kdyť jsem jemu povídala,

aby k nám už nechodil,

tou cestičkou nebloudil.

  

Byla láska, ale není –

zapadala do kamení,

do kameni drobného,

do srdce falešného.“

Z Berounska a z Čáslavska. – Srov. Čel. I, 37; Suž. 356.

1) Také:

Teče voda od javora,

teče voda široká atd.

### 447.

### Mama a dcera.

(Nápěv 359.)

Hrášek květe, vika taky:

máma hezká, dcera taky;

hrášek květe, vika ne:

dcera hezká, máma ne.

  

Málo pšenic, málo žita:

byla’s holka pro mě bita;

málo pšenic, málo žit:

nemusím tě holka mít.

Z Klatovska.

### 448.

### Zármutek na vývratku.

(Nápěv 701.)

Za Strakonici

zelenej vršek;

vyšlo mračinko,

bude z něj pršet.

  

Bude z něj pršet

tichá vlažička:

že mně odpoví

moje holčička.

  

Kam se poděju,

kam se obrátím?

kde se obrátím,

všecko vyvrátím!

  

Na ten vejvratek

pověsím šátek:

ta máš, má milá,

ten můj zármutek!

Z Táborska.

  

(Nápěv 107.)

Tam nad tím Lazem

zelenej vršek:

zamračilo se,

že bude pršet.

  

Že bude pršet

ticha vlažička:

že zapomíná

moje Ančička.

  

Že budou pršet

velká kápata:

že jsou tam v Lazu

jiná děvčata.

Z Prachenska. – Srov. str. 102 číslo 24.

### 449.

### Hněv.

(Nápěv 292.)

Moje panenka

na mě se hněvá,

že jsem tam nebyl

na večer včera.

  

Na večer včera

nebylo možná:

zbraňovala mně

má panímáma.

  

„Jest-li že jsi chtěl

sobě dát bránit,

neměl´s ani k nám

začínat chodit!“

Z Klatovska.

### 450. 

### Hněv.

(Nápěv 255.)

Co pak se hněváš,

mé potěšení?

nemluvíš na mě

od posvícení.

  

Nic se nehněvej,

příčin nehledej:

jen se zlých lidí

pěkně vystříhej!

Z Prachenska.

### 451. 

### Rozloučení.

(Nápěv 286.)

Tesknosti mně jdou,

jedna za druhou:

že jsem se rozloučil

včera s mou milou.

  

Dala’s mně šátek,

já ho eště mám:

až pojedu vorat,

já ho zavorám.

  

Já ho zavorám

do černý země:

nedostaneš, holka,

šátek ani mě.

  

Dala’s mně prsten,

já ho eště mám:

až pojedu vorat,

já ho závorám.

  

Já ho závorám

od meze k mezi:

žádnej se nedoví,

kde prsten leží!

Z Budějovicka.

### 452.

### Upřímné vyznání.

(Nápěv 204.)

Jeničku, bloudíš,

že za mnou chodíš:

já už mám jiného,

ty o tom nevíš.

  

„Která je bodná,

víc hochů nemá;

má svého milého

a je mu věrné.“

  

Dítě mé milé!

netrap mne dýle:

jest-li mé ráda máš,

řekni upřímně.

  

„Což je to platno

ráda tě míti:

když si mne nemíníš

upřímně vzíti!“

Z Klatovska. - Srov. Čel. II., 38.

### 453.

### Pozvání.

(Nápěv 423.)

Holka neznámá!

pojď, půjdeš s náma:

my máme kytičky

za kloboučkama.

  

„Hoši neznámí!

jděte si sami:

já doma zůstanu

mezi horami.“

Z Klatovska.

### 454.

### Poslední chůze.

(Nápěv 448.)

Hezká jsi, Andulko,

bejvala,

dokud jsi mládenců

neznala;

  

jak jsi ty mládence

poznala,

hned se ti tvá krása

změnila.

  

Co je po takové

panence,

která má tři, čtyry

mládence;

jednoho v světnici,

dva venku:

nestojím já o tu

panenku!

  

Pěkně mně měsíček

svítíval,

když jsem od své milé

chodíval:

svit ty mně, měsíčku,

ještě dnes,

však mně víc svítívat

nebudeš!

Z Berounska. Tanec řečený „Bavorák“ Srov. Suš. 260.

### 455.

### Odlouzená milenka.

(Nápěv 206, 207.)

Jen se mně, má milá,

dobře chovej,

koupím ti šáteček

damínovej. 1)

  

„Já se ti, můj milej,

dobře chovám:

dal jsi mně prstýnek,

  

už ho nemám.

Já jsem si v potoce

ruce myla,

tam jsem ho do vody

upustila.“ –

  

Zatoč se, slunéčko,

nad ty lesy,

že mne už má milá

nic netěší.

  

Měl jsem já panenku,

měl jsem ji rád:

 už mně ji od loudil

můj kamarád.

  

Když si ji odloudil,

ať si ji má:

jen ať ji přede mnou

neobjimá.

  

A když ji objímá,

jen ať v noci,

aby neviděly

moje oči.

Z Chrudimska. – Srov. Suš. 312; Kol. I, 249; Čel. II, 62.

1) Takto jindy; nyní sakonovej, kartounovej.

  

(Nápěv 207.)

Jen se mně, můj milej,

dobře chovej,

koupím ti klobouček

kastorovej.

  

„Já se ti, má milá,

dobře chovám:

s jinými tancuju,

o tě nedbám!“

Z Berounska.

### 456.

### Opovržený milý.

(Nápěv 207.)

Jen se ty, šátečku,

vesele toč:

můj milej se hněvá,

já nevím proč?

  

Když hněvá, ať hněvá, 1)

já nic nedbám;

takového štěstí

všude dost mám.

  

Takové štěstí mně

všude květe:

pod našima okny

v zimě, v letě.

Z Chrudimska.

1) Když hněvá, ať hněvá,

budu taky;

roztrhám tu lásku

na caparty.

### 457.

### Láska v řece.

(Nápěv 382)

Měla jsem milého,

už ho nemám:

on se mně rozhněval,

chodí jinam;

když jsi se rozhněval,

jen se hněvej:

však já mám jiného,

je upřímnej.

  

Můj milej si myslí,

že mu zkázu:

já lásku falešnou

šátkem vážu;

když já ji zavážu

do šátečku,

pustím já tu lásku

po potůčku.

  

Plyn, lásko falešná,

až do Prahy,

jednoho mládence,

jedné panny!–

„Já láska falešná

pluju v řece;

byla jsem puštěna

po potoce.

Z Prachenska.

### 459.

### Vypovězená láska.

(Nápěv 684.)

U Kláštera pole

samy zelí,

já tam po něm hledal

potěšení:

cely jsem poličko

vobešel,

potěšení jsem tam

nenašel.

  

U Kláštera pole

samej jetel,

já tam po něm běžel,

jak by letěl:

běžel jsem já k jednej

panence,

aby nešidila

mládence.

  

Dala jsi mně šátek

za sednáčník,

jako bych byl ňákej

karabáčník:

jen ty si nech šátek

pro sebe,

nestojím já, holka,

vo tebe!

  

Dala jsi mně šátek,

zas ho vzala,

jakou’s mi to hanbu

udělala!?

nic ty mně, panenko,

netrucuj:

pantoflíčky sobě

vypucuj!

Z Budějovicka.

  

(Nápěv 100.)

Do Bechyně cesta

samej jetel,

já jsem po ní běžel,

jen jsem letěl:

jenom ty mně, má panenko,

netrucuj,

radši ty mně mý botičky

vypucuj.

  

Do Lázně je cesta

ještě lepší,

šla tam má panenka

nejmilejší:

jenom ty mně, má panenko,

netrucuj,

radši ty mně mý botičky

vypucuj.

Z Táborska.

### 459.

### Nevšímavý milý.

(Nápěv 327.)

K Radvanovu cesta

zelená se,

je tam hezká holka,

nevdává se;

vdávej ty se, má panenko,

nebo ne,

co je mně už jedenkráte

do tebe!

Z Táborska. – Srov. Čel. II, 82.

### 460.

### Láska vojákova.

(Nápěv 483.)

Okolo Kláštera

zelený vršek;

zamračilo je se,

že bude pršet:

pršelo, pršelo

drobný krupičky,

že musím pryč odjet

od mý hubičky.

  

Až tady pojedu,

podíváte se,

jak za mnou má milá

šátek ponese:

když nese, ať nese,

já o něj nedbám,

smutek mít nebudu,

ani ho nemám.

Z Budějovicka. – Srov. str. 218, S. 448.

### 461.

### Lehké rozloučení.

(Nápěv 519.)

Plakala, želela,

když prala šaty,

že jest jí utonul

prstýnek zlatý.

  

„Proč pláčeš, naříkáš

pro prsten zlatý?

však musíš opustit

rodiče taky.“

  

Milejší rodiče,

nežli my oba:

matička chovala,

já byla roba.

  

Postýlku stlávala,

dala mě nosit:

musíte, mládenci,

matičku prosit.

  

„Než bych já matičku

za tebe prosil,

raděj bych po straně

šavličku nosil.

  

Šavlička po straně,

ta moje žena:

ona mě ubrání,

až bude třeba.“

  

Trubači troubili,

muzika hrála;

můj milej odcházel,

já ještě spala.

  

Kdybys byl upřímnej,

byl bys mě zbudil,

slovíčko nebo dvě

ke mně promluvil.

Z Klatovska a z Hradecka. – Srov. Čel. I, 215.

  

(Nápěv 4.)

Plakala, želela,

když prala šaty,

že je sobě přelomila

prstýnek zlatý:

co pak pláčeš, co naříkáš

pro prsten zlatý?

vždyť musíš opustit,

och, má nejmilejší,

rodiče taky.

  

„Milejší rodiče,

nežli my oba;

má mamička mě chovala,

já byla roba:

postýlečku mně stlávala,

dala mě nosit,

musíte mládenci,

věrní milovníci,

matičku prosit.“

  

Nežli bych o tebe

matičku prosil,

radši bych já po své straně

šavličku nosil;

pár pistolí, karabinu

do sedla bych dal,

a tobě má milá,

hubičko rozmilá,

kvinde udělal.

Z Klatovska.

### 462.

### Slavíci písnička.

(Nápěv 594.)

Přiletěl slavíček,

sed na větvičku;

přiletěl zas druhý,

zpíval písničku:

že má nejmilejší

už jiného má,

ten že je hezčejší,

nežli prý jsem já.

  

Když se ti nelíbím,

krk si nezlomím:

já se pro tě předce

ještě ožením;

jsem-li jí ošklivej,

ať se nesměje:

dostanu vždy hezčí,

nežli ona je.

Z Budějovicka.

  

(Nápěv 73.)

Přiletěl slavíček,

sed na jedličku;

přiletěl tam druhej,

zpíval písničku,

a to píseň takovou

krásnou, zpanilou:

že můj milej šlape

cestu za jinou.

  

Což on sobě myslí,

že budu plakat,

když on bude cestu

za jinou šlapat?

blázen bych já byla,

abych plakala,

pro jedno stvořeni

smutek nosila!

Z Berounska.

### 463.

### Odpověd.

(Nápěv 894.)

Sloužila má milá

mezi horama,

napsala psaníčko,

že už se vdala.

Když ty jsi se vdala,

já se vožením:

tebe, má panenko,

snadno voželím.

Z Budějovicka.

### 464.

### Netrucuj!

(Nápěv 248.)

Netrucuj mně, holka,

netrucuj mně moc;

jsem chlapík svobodný,

můžu si pomoct:

dyť já ještě nejsem

s tebou oddaný,

ani těm Chuděnským

pánům poddaný.

Z Klatovska.

### 465.

### Pohrůžka.

(Nápěv 79.)

Počkejte, rodiče,

však vás pán Bůh ztresce,

že vy mi nechcete

dát to vaše děvče.

  

Sami jste si vzali,

co se vám líbilo:

a mně dát nechcete,

coby mě těšilo!

  

Jsem-li já synáček

chudobnejch rodičů,

pro jednu panenku

z města neuteču.

  

Z města neuteču,

na vojnu se nedám:

pro jednu panenku

toho neudělám!

Z Bydžovska.

### 466.

### Mlynářova dcera.

(Nápěv 259.)

Až půjdu, pojedu,

okolo mlynáře:

on má hezkou dceru,

on mi ji ukáže.

  

Jest-li neukáže,

nebudu se prosit:

pobodnu koníčka,

ten mě bude nosit.

Z Prachenska.

### 467.

### Červené víno.

(Nápěv 346.)

Až já povandruju

z Prahy do Budína,

já se tam napiju

červeného vína.

  

Červené vínečko

ze sklenice skáče,

má zlatá panenka

přežalostně pláče.

  

Dnes žalostně pláče,

zejtra má jiného:

hej šenkýřko, nalej

vína červeného!

  

Červené vínečko

to se dobře pije:

ať falešným pannam

hrom do srdce bije!

Z Bydžovska. – Srov. Kol. I, 373.

### 468.

### Nebudeš má.

(Nápěv 344.)

Nebudeš, má milá,

nebudeš má žena,

kdyby ti visely

pentle přes ramena.

  

Pentle přes ramena,

dundel na střevíce:

nepůjdu k vám více

do vaší světnice!

Z Táborska.

### 469.

### Cedulička.

(Nápěv 442.)

Na tom našem poli

dvě růžičky stojí;

ještě jsem daleko,

už mi jedna voní.

  

Jedna už mi voní,

a druhá rozkvétá:

že musíš, můj milej,

daleko do světa.

  

Daleko do světa,

za ty modré hory:

což mě, ach můj milej,

pro tě srdce bolí!

  

Kdybych byla ptáčkem,

zlitnou vlaštovičkou,

snášela bych se vám

nad vaší světničkou.

  

Ne tak nad světničkou,

co nad maštalema:

jen abych věděla,

co můj milej dělá.

  

Nejdřív vodu nese,

potom koně češe;

po třetí za stolem 1)

ceduličku píše.

  

Komu to, můj milej,

ceduličku píšeš?

„Tobě to, má milá,

že moje nebudeš.“

Z Hradecka. –Srov. Suš. 283, 579.

1) Jiní zde skoncují takto:

po třetí miluje

černooké děvče.

### 470.

### Vzdory.

(Nápěv 442.)

Nad tím naším domkem

vlašlovička lítá:

nenadála jsem se,

že mne milej nechá.

  

At nechá, nenechá,

já pro něj nezkážu:

já takové hochy

za podvazky vážu.

  

Nevážu, nevážu,

ale vázat budu:

tobě to, můj milej,

na vzdor dělat budu.

Z Hradecka.

  

(Nápěv 815.)

Kolem našich oken

vlašlovička lítá:

vždyť jsem to říkala,

že mne milej nechá!

  

At nechá, nenechá,

já mu předce zkázu:

že já takového

hocha darebného

za podvazek vážu.

  

Za podvazek vážu,

pod kramflíčkem nosím:

že se takového

hocha darebného

docela neprosím.

Z Bydžovska. - Srov. Suš. 279, 300.

### 471.

### Hrdé děvče.

(Nápěv 315.)

Jsem-li já chudobná,

chudobné mateře:

předce neotevřu

ledakomu dvéře.

  

Dříve než otevru,

já se jeho zeptám:

jest-li stojí za to,

že já mu otvírám?

  

Nestojí-li za to,

však já mu odpovím:

že o takového

hocha darebného

docela nestojím.

Z Bydžovska.

### 472.

### Hněv.

(Nápěv 79.)

Chlumeckej zámeček 1)

z drobného kamení,

šel tudy můj milej,

nedal pozdravení.

  

Když nedal, ať nedal,

snad se na mé hněvá?

chceš-li se hněvati,

hněvejme se oba.

  

Nemluvme na sebe

ani půl slovíčka:

snad jsem já pro tebe

chudobná děvečka?

  

Jsem-li já děvečka

chudobné mateře,

já přece nevyjdu

pro tebe za dveře.

  

Ty snad sobě myslíš,

že já pro tě vzkážu:

a já tu tvou lásku

za onuci vážu!

Z Bydžovska. - Srov. Čel. II, 58; Suš. 360.

1) To naše stavení

z drobného kameni atd.

### 473.

### Veselé žalost.

(Nápěv 793.)

Žalost mám, nic nedbám,

veselost si koupím:

pro tebe, můj milej,

srdce nezarmoutím.

Z Hradecka.

  

(Nápěv 130.)

Hoře mám, nic nedbám,

po milým netoužím:

kdy ho mám potkatí,

oči si zamhouřím.

  

Měla jsem milého,

dělal se jurista:

já si ho nevěrnu,

kdyby měl čtyry sta.

  

Kdyby měl čtyry sta,

anebo tisíce:

já si ho nevěrnu,

chudobná dívčice.

  

Rybička maličká

po Dunaji plave;

chytil ji rybáček

u samýho kraje.

  

Kterak se rozvede

malá ryba s velkou,

tak i se rozejde

mládenec s panenkou.

Z Prachenska.

### 474.

### Zištná láska.

(Nápěv 117.)

Hezká bys ty byla,

přes tebe tu není:

jen škoda, přeškoda,

že těch peněz není!

  

„Na peníze se ptáš,

budu-li je míti:

napřed se mne zeptej,

budu-li tě chtíti!

  

Jest-li že ty hledáš

bohaté dívčice:

já o tě nestojím,

třebas měl tisíce!“

Z Klatovska. – Srov. Čel. III, 41.

  

(Nápěv 117.)

Přeškoda, má milá,

že těch šajnů není:

přes tebe, má milá,

přes tebe tu není!

  

„Na šajny ty se ptáš,

budu-li je míti:

a mne se nezeptáš,

budu-li tě chtíti!

  

Ty sobě snad myslíš,

že jsi ty jurista:

já bych tě nechtěla,

kdybys měl čtyry sta.

  

Čtyry sta dukátu –

já dvacet trojníku:

přec bych tě nechtěla,

fortelný chasníku!

Z Hradecka.

### 475.

### Vzdory.

(Nápěv 173.)

Uvážu koníčka

u suchého dubu:

nelíbej, má milá,

když já tu nebudu.

  

Uvážu koníčka

u suchého dřeva:

nelíbej, má milá,

koho není třeba.

  

Uvážu koníčka

u suché jedličky:

nedávej, má milá,

falešné hubičky.

  

Můj vraný koníček

u jedličky stojí;

má milá rozmilá

na vzdory mně strojí.

  

Já jsem se ubrousil,

když jsem kosu brousil:

přeškoda nastokrát,

že jsem se tě prosil!

Z Berounska.

### 476.

### Odpověd.

(Nápěv 134.)

Co ty se vyptáváš,

mnoho-li mám peněz?

nic ti po tom není,

do truhly mi nelez.

  

Co ty se vyptáváš,

mnoho-li mám věna:

nic ti po tom není,

nebudu tvá žena.

Z Čáslavska.

### 477.

### Vzkázání.

(Nápěv 573.)

Pušperská šafářka

hezkého syna má,

ona mně zkázala,

že mně bo chtít nedá.

  

Já jsem jí zkázala

za tu její lásku,

aby ho vázala

doma na provázku.

  

Doma na provázku,

na hedbávnej šňůrce,

aby nepodváděl

chudobný dívčíce.

  

Chudobná dívčice

což ta mnoho zkusí:

ledajaké lidi

poslouchati musí.

Z Klatovska.

(Nápěv 147.)

Včera mně vzkázala

jeho panímáma,

bych si nemyslila

na jejího syna.

  

A já jí vzkázala

za tu její lásku,

by si uvázala

syna na provázku.

  

Syna na provázku,

na hedbávné šňůrce,

aby nechodíval

k chudobné panence.

Z Hradecka. – Srov. Čel. III, 48; Suš. 335.

### 478.

### Lehké oželení.

(Nápěv 748.)

Co pak se věruješ,

že si mne nevemeš?

vem si mne, nebo nevem,

nejsi v světě jeden!

  

Nejste dva, ani pět,

když je vás plnej svět:

vem si mne, nebo nech tak,

nebudu pro tě plakat!

Z Prachenska.

### 479.

### Škádlení.

(Nápěv 743.)

Varvažovskej zámek,

kámen na kamínku:

vzkázala mně má panenka

o jednu hubinku.

  

A já jí nepošlu,

ani žádnou nedám:

ona bude potom myslit,

že se na ni hněvám.

  

„Jaloveček v lese:

Bože, rozpomeň se!

jaké je to milováni,

když Honzíček nechce!“

Z Prachenska.

### 480. 

### Lehké oželení.

(Nápěv 678.)

Tuším, tuším, tuším,

že já odsud musím:

kterou jsem panenku miloval,

opustit ji musím.

  

Lehce ji opustím, 1)

a když žádné nemám,

vyběhnu sobě na kopeček,

popám se k horám.

Z Kouřimska.

1) Opustím ji lehce,

když sama mne nechce:

když nedbá na srdce upřímné,

ať si hledá, kde chce.

Z Budějovicka.

### 481. 

### Po čem poznati neupřímnost.

(Nápěv 439.)

Nechoď ty k nám v kabátě,

vem si kamizolku,

však já o tom dobře vím,

že máš jinou holku!

  

U ní celý večer jseš,

u mne jen se stavíš;

pro ni všecku lásku máš,

ke mně jen tak pravíš.

  

„Po čem to, má panenko,

po čem to hádáte?“

Ach, můj zlatej Jeničku!

hladké líce máte. –

  

Do maličkejch kroužečků

vlásky vám se točí,

a ta vaše falešnost

vám se blyští z očí.

Z Hradecka.

### 482.

### Libost a nelibost.

(Nápěv 439.)

Na kopečku stromeček,

pod kopečkem louka:

ach, když já si zpomenu

na svého holoubka!

  

Když si na něj zpomenu,

ve dne nebo v noci,

tak se se mnou celý svět

do kolečka točí.

  

Jak jest těžko umírat,

když bolesti není:

ještě hůře milovat,

co k libosti není.

  

Co k libosti bylo,

to mě opustilo;

co k libosti není,

samo za mnou chodí.

Z Hradecka. – Srov. Čel. III, 42.

### 483.

### Odpověd.

(Nápěv 581.)

Roztrhaná chalupa,

slunce do ní svítí:

vzkázala mně má milá,

že mne nechce míti.

  

Když mne nechceš milovat, 1)

mé srdéčko netrap:

co jsem se k vám nachodil,

nynčko musím přestat!

Z Prachenska.

1) Já chalupu pošiju

a vomažu hlínou:

kdy mne nechceš, nechtěj si,

vemu sobě jinou!

Z Berounska.

### 484.

### Holubička.

(Nápěv 751.)

Vyletěla holubička

ze skály,

probudila černé oči

ze spaní.

  

Kdyby byly černé oči

nespaly,

byly by tu holubičku

dostaly.

  

Nebyla to holubička,

byl to pták:

když mne nechceš, můj holečku,

nechej tak.

  

Když mne nechceš milovati,

nechtěj si:

bude si mne namlouvati

hodnější.

Z Budějovicka.– „Ťopka“, tanec tak nazvaný. - Srov. Čel. II, 24; Suš. 897; Kol. I, 187; II. 82.

### 485.

### Mariánka a křen.

(Nápěv 474.)

Šel zahradník do zahrady

s lopatou, s lopatou,

vykopal tam marijánku

košatou, košatou.

  

To nebyla marijánka,

byl to křen, byl to křen:

však my svoji, má panenko,

nebudem, nebudem!

  

„Ať si byla marijánka,

nebo křen, nebo křen:

když mne nechceš, můj holečku,

nechoď sem, nechoď sem.“

Z Bydžovska.

### 486.

### Důvodná odpověd.

(Nápěv 215.)

Ještě se tam ta pšenička

v poli nemetá:

počkej na mě, má panenko,

ještě tři léta.

„Proč bych na tě já čekala,

když ty máš jinou:

nosíš od ni za kloboukem

pentli červenou.“

Z Bydžovska.

### 487. 

### Vyprovázení.

(Nápěv 617.)

K Ouněticům dlouhá cesta

přes ten trávniček:

pojď mě, holka, vyprovodit,

svítí měsíček.

  

„Proč bych já tě, máj holečku,

vyprovázela?

když mi má zlatá matička

nedovolila!“ –

  

Straka skáče po zahrádce,

hledá zrníčko:

nemysli si, má panenko,

na mé srdíčko.

  

Straka skáče po zahrádce,

hledá ječný klas:

nemysli si, má panenko,

že k vám přijdu zas.

Z Rakovnicka.

### 488. 

### Novina.

(Nápěv 617.)

Co ty ptáčku jeřabáčku

nade mnou lítáš?

jakou neseš mi novinu,

že tak štěbetáš?

  

„Nesu, nesu ti novinu,

nesu tobě zlou:

že tvůj ze všech nejmilejši

chodi za jinou.“

  

Když si chodí, ať si chodí,

já o něj nedbám;

smutku pro něj neponesu,

ani ho nemám.

  

Proč pak bych já smutná byla

a se soužila:

když jsem hocha takového

ráda pozbyla!

Z Rakovnicka.

### 489. 

### Vzdory.

(Nápěv 341.)

Já jsem k vám jen jednou přišel,

nechtěla’s mě pustit:

měla´s očka jako kočka,

Bože rač odpustit!

Z Hradecka.

### 490. 

### Lehké oželení.

(Nápěv 747.)

Nechtěla‘s mi šátku půjčit,

ani mi ho nechceš dát:

ty se musíš, má panenko,

své matičky tuze bát.

  

„Ani ne tak své matičky,

jako svého tatíčka,

proto že mne rád chovával,

když jsem byla maličká.“

  

Co’s, má milá, co’s tak hrdá?

ještě jsi se nevdala:

dej na sebe dobrý pozor,

abys tak nezůstala!

  

„Když zůstanu, ať zůstanu,

jak usoudí mi nebe:

předce nikdy nezaptáču,

můj holečku, pro tebe!“

Z Berounska.

### 491.

### Chatrné dary.

(Nápěv 747.)

Nebudu já už pro tebe

své koníčky trmácet:

budeš ty mi, má panenko,

moje dary navracet.

  

„Jak já všecky tvoje dary

ještě k navracení mám:

budeš-li se pro ně hněvat,

všecky ti je zase dám.

  

Jak já tobě v nich nechodím,

ani o ně nestojím:

budeš-li se pro ně hněvat,

z okna ti je vyhodím.

  

Koupil jsi mi jeden fábor

a dal jsi mi kytičku:

já jsem tobě dala šátek,

k tomu jednu hubičku.

  

Ta hubička, ta je dražší

než ten fábor po groši:

nevybírej, můj holečku!

vždyť pak jsi ty nejhorší!“

Z Táborska.

### 492.

### Loučení.

(Nápěv 728.)

Rozvij se, rozvij,

růže, růžičko!

že jsem tě miloval,

s tebou se těšíval,

drahá perličko!

  

Koně sedlejte,

palaš podejte:

ještě mi mou milou,

holku roztomilou,

ven vyvolejte.

  

Na koně sedal,

do pláče se dal:

návrat mně, má milá,

holka roztomilá!

co jsem ti zavdal.

  

„Zavdal´s mi, zavdal

jeden prstýnek:

ještě jsi mi z něho,

můj zlatej holečku,

vyloup kamínek!“

  

Já ho nevyloup,

on ti sám výpad:

a to na znamení,

moje potěšení!

že budeš plakat.

  

„Proč bych plakala,

když nemám žalost:

ještě mi pro tebe,

potěšení moje!

stromek nevyrost.

  

Stromek nevyrost,

jab’ka nezrajou:

ještě mi pro tebe,

potěšení moje,

hlavu zavijou.“

Z Bydžovska. – Srov. Krol. I, 526; Suš. 597.

### 493.

### Mlynářova dcera.

(Nápěv 289.)

Ta mlynářka zlá

hezkou dceru má:

klekni, chlapče, proti domu,

pomodli se pánu Bohu,

ona ti ji dá.

  

„Ach nedá, nedá! 1)

ona ji schová:

myslí si, že přijde pro ni

čtvero párů vraných koní

s kolma zlatejma.“

Z Jičínska.

1) Kdybych já ji chtěl,

dávno bych ji měl:

ale že jí nechci,

poručím ji ševci,

aby si ji vzel.

Z Klatovska.

### 494.

### Výstraha.

(Nápěv 591.)

Holka černooká!

nebuď tak vysoká:

pejcba tě podvede,

že nebude z tebe,

leda stará děvka.

Z Budějovicka.

### 495.

### Milá za milou.

(Nápěv 385.)

Měl jsem hezkou milou,

a už nemám žádnou:

vyskočím si na koníčka

a pojedu do městečka,

namluvím si jinou.

  

Namluvím si jinší,

mnohem upřímnější:

ty se, holka, ke mně nehlas,

ty se, holka, ke mně nehlas

do smrti nejdelší!

Z Klatovska.

### 496.

### Oslyšený ženich.

(Nápěv 614.)

Když jsem šel okolo vrat,

viděl jsem mou milou stát;

když jsem šel okolo,

srdce mě bolelo –

ach, ouvej, co mám dělat!

  

Ještě tam jednou pudu,

paňmámu prosit budu:

paňmámo zlatičká,

poproste tatíčka,

aby mi dal svou dceru.

  

„Já vám jí nemůžu dát,

to proto, že jste voják;

má dcera neumí

ani nerozumí

s vojáky mašírovat.“

  

Když mi ji nechcete dát,

dejte si ji malovat:

dejte si ji za sklo,

až vám bude teskno,

choďte se na ni dívat.

Z Prachenska.

### 497.

### Zapomenutí.

(Nápěv 607.)

Stojí borovička zelená,

kolem do kolečka pletená;

pod ni koníček,

na něm Jiříček

jede do Brna.

  

Stůj, koníčku! a žer travičku,

já půjdu navštívit Aničku:

mně se všecko zdá,

že moje milá

je mně nevěrná.

  

Děkuju ti pěkně za lásku,

ach můj nejmilejší obrázku!

víc už nepřijdu,

víc ti nebudu

dělat překážku!

  

„Když jsem zapomněla na bratra,

taky zapomenu na vrata,

u kterých jsme stáli,

spolu rozmlouvali

často do rána.

  

Když jsem zapomněla na sestru,

taky zapomenu na cestu,

kudy jsem chodila,

kytičky nosila

v bílém fěrtoušku.

  

Když jsem zapomněla na otce,

taky zapomenu na srdce,

a na tě můj milý,

holečku rozmilý,

na tě dokonce.

  

Když jsem zapomněla na matku,

taky zapomenu na lásku,

na tebe můj milý,

holečku rozmilý,

drahý obrázku.“

Z Bydžovska.

### 498.

### Rukavičky.

(Nápěv 248.)

Kdo to jde k nám?

já ho neznám;

já si mu ručiček

špinit nedám:

ať si koupí rukavičky,

aby mně nešpinil

mý ručičky.

Z Prachenska.

### 499.

### Obapolný výhost.

(Nápěv 373.)

Tamhle je háječek,

tamhle je háj,

tamhle je, má milá,

veselý kraj:

já ti dám kvinde,

hledej si jinde,

o tě nedbám.

  

„Jest-li ty mne necháš,

já tě taky:

vždyť mně jinej šlape

zas na paty,

ještě hodnější

a vonačejší

nežli jsi tyla

Z Táborska.

### 500.

### Ospalka.

Ach vysvěť ty jasný

měsíčku!

brzo-li k nám přijdeš,

Jeničku?

  

„Nepřijdu, nepůjdu,

milovat nebudu

tebe, andělíčku.

  

Přišel jsem k vám včera

v poledne,

tys teprv vstávala

z postele:

taková panenka

žádná hospodyňka

do smrti nebude!“

Z Berounska.

### 501. 

### Lehké oželení.

(Nápěv 568.)

Pršívalo jen se lilo,

bývalo bláto;

předce jsem k vám chodívával,

nedbal jsem na to:

čím jsem já byl upřímnější,

ty jsi byla falešnější,

to jsem měl za to.

  

Slavíček je malý ptáček,

chytit se nedá;

mládeneček své panence

šidit se nedá:

než bych já se šidit nechal,

radši bych se na vojnu dal;

vojna svobodná,

holka podvodná.

  

Což pak vy se domníváte,

že já hoře mám?

vždyť já ještě dcery vaší

na vás nežádám:

vždyť je panen všudy dosti,

jako zrnek na jalovci,

kam se podívám.

Z Hradecka.

### 502. 

### Zaoraná láska.

(Nápěv 524.)

Počkej, má milá,

já na tě povím,

že jsi nedbala,

kolik je hodin:

čtyry hodiny

v Kláštere bily,

když tě mládenci

doprovodili.

  

Dala’s mně šátek,

já ho ještě mám:

až budu vorat,

já ho závorám;

závorám já ho,

zaseju směskou:

dostanu jinou

panenku hezkou.

Z Budějovicka.

### 503.

### Hedbavný fěrtoušek.

(Nápěv 67.)

Co pak si myslíš,

že já se nevdám,

když já hedbávnej

fěrtoušek nemám?

jest-li ho nemám,

já si ho zjednám:

tobě se přeci

podvádět nedám!

Z Budějovicka.

### 504.

### Důvěra.

(Nápěv 734.)

Čemu jsem se nejvíc

těšila,

už se mně la láska

zrušila!

zrušila se

v krátkým čase:

však vona se vrátí

brzy zase.

Z Budějovicka. – Srov. str. 195, č. 383.

### 505.

### Dívčí svoboda.

(Nápěv 290.)

Můj zlatej holečku,

já tě nechci:

musela bych chodit

v bílém čepci,

v bílém čepci,

bez krejslíku:

neměla bych tolik

pacholíka.

Z Prachenska.

### 506. 

### Nevěrník.

(Nápěv 533.)

Pod našima okny

jsou dva rybníčky;

plaval tam můj milej

vrané koníčky:

na jednom seděl,

to dobře věděl,

žp za jinou půjde –

mně nepověděl.

  

Však mi mé srdéčko

dobře pravilo,

že mé potěšení

jinam chodilo!

když je chodilo,

ať chodí ještě:

já o tě nestojím,

falešný chlapče!

Z Klatovska.

### 507. 

### Povážlivé děvče.

(Nápěv 742.)

Však jsem to, Jeníčku,

dobře slyšela,

jak se tvá paňmáma

s tebou vadila:

to všecko pro mě,

že chodíš ke mně,

že nejsem bohatá

tak jako jiné.

  

Když nejsem bohatá,

já se nedělám;

proto se žádnému

podvádět nedám:

kdo mě chce míti,

bude mé chtíti,

že jemu dovedu

hospodařiti.

  

Však mě má maličká

leckdes nevsála,

aby mě leckomu

šidili dala;

v žádném ouvoze,

ani trníčku:

těžce vychovala

svoji Aničku.

  

Kdo k nám chce chodili,

kdo mě chce míti,

musí mou matičku

pěkně prošiti,

smekat klobouček,

líbat ručičku:

dejte mně, paňmámo,

vaši Aničku.

Sloha následující jest pozdější nutný přívěsek:

Než bych já paňmámu

o dceru prosil,

radši bych po straně

šavličku nosil:

šavle ocelová

ta je má žena,

ta mne bude těšit,

až bude vojna.

Z Plzeňska. – Nápěv písně této vzat není z pověstného mazurka: Jeszcze Polska atd, ačkoli s ním se srovnává; nébrž je starobylý český, jako píseň tato sama, kteráž dle svědectví lidí starých již ku konci předešlého století se zpívala.

### 508.

### Osiřelá.

(Nápěv 362.)

Ten nepřítel Turek

se pozveduje:

císař pán povídá,

že na něj pude:

my kamarádi

pudeme taky,

ty naše milenky

necháme tady.

  

„Už jsem osiřela

jako hrdlička,

která je zbavena

svého samečka:

ach Bože milý!

popřej mi sily,

by mě moh‘ milovat

mládenec jiný!“

Z Klatovska.

### 509. 

### Hněv.

(Nápěv 362.)

Má milá se hněvá,

já k ni nepudu,

já se ji za slovo

prosit nebudu;

když mně ho nedá,

dá mně ho jiná:

otevři, hubičko!

jsi-li upřímná.

  

„Jak jsi ty, holečku,

jak jsi ty blázen:

já jsem ti ustlala,

ty jsi leh‘ na zem;

já ti ustlala

bílou peřinou:

ty jsi se rozhněval,

šel jsi za jinou!“

Z Klatovska.

### 510. 

### Vypovězená láska.

(Nápěv 291.)

Když jsem šel do Prahy

za jednou pannou,

ona mi ustlala

ovesnou slámou:

ovesná sláma –

tak hezká panna!

když jsi si ustlala,

lehni si sama.

  

At je tak, nebo tak,

přede nějak bude:

pro jedno stvoření

svět nezahyne;

pro jedno kvítí

slunce nesvítí:

však já tě, má zlatá,

nemusím míti.

  

Myslila´s, má milá,

že budu plakat,

až já k vám nebudu

cestičku šlapat?

pro jednu pannu

klobouk na stranu!

za tebe, má zlatá, 1)

dost jich dostanu.

  

Zima je, zima je,

zimou se třesu;

otevři, má milá,

něco ti nesu:

nesu ti lásku

svázanou v šátku,

že nechci od tebe

nic na památku!

Z Klatovska.

1) Někteří končí:

však já tě, má zlatá,

předce dostanu.

### 511.

### Šelmovské děvče.

(Nápěv 294.)

Okolo Poličky

vodička teče –

zkázal mně můj milej,

že mne už nechce:

když nechce, nechce,

já o něj nedbám;

smutku neponesu,

ani ho nemám.

  

Proč pak bych pro tebe

smutek nosila,

když jsem tě upřímně

nemilovala?

Milovala jsem –

ale jen špásem:

nevěděl´s, holečku,

jak šelma já jsem.

  

Vyletěl slavíček,

sed na jedličku,

zazpíval spanilou,

krásnou písničku;

krásnou, spanilou,

ach! roztomilou:

že už můj holeček

chodí za jinou.

  

Když chodí, ať chodí!

nestojím o tě,

když jsi se oženil

o jedné botě –

o jedné botě

bez příkopytí:

však já té, můj zlatej,

nemusím míti!

Z Berounska. – Srov. Kol. I, 107.

### 512. 

### Omyl.

(Nápěv 291.)

Můj milej si myslí,

že budu plakat,

když on bude cestu

za jinou šlapat:

blázen bych byla,

abych plakala,

pro jedno stvoření

srdce trápila.

### 513. 

### Zpanštilá milá.

(Nápěv 218.)

Pod naším okýnkem

roste olíva:

pověz mně, má milá,

kdo k vám chodívá?

„Chodí k nám kočí,

má černé oči:

nechoď k nám, Jeníčku,

já ho mám radší!“

  

Tobě je, má milá,

snadno trucovat,

když nemáš na práci,

jen se pucovat;

jen se pucovat,

z okýnka koukat: tobě je, má milá,

snadno si foukat!

Z Klatovska.

### 514. 

### Bolení hlavy.

(Nápěv 20.)

A já vždycky, co mě

má hlavička pobolívá?

a já vždycky, co mě

má hlava bolí?

má hlavička pobolívá,

má panenka zapomíná; 

a já vždycky, co mě

má hlava bolí?

  

Však já předce pro tě

do nemoci neupadnu,

však já předce pro tě

stonat nebudu!

do nemoci neupadnu,

když tě, holka, nedostanu; 

však já předce pro tě

stonat nebudu!

Z Berounska.

### 515. 

### Dobra výmluva.

(Nápěv 599.)

Kdyby byly Penčice

za Voděrady,

dala bych ti hubičku

na obě strany:

ale že jsou za vodou,

za vodičkou studenou,

nedám tobě hubičku

ani jedinou!

Z Kouřimska.

### 516. 

### Upřímnost nad bohatstva.

(Nápěv 241.)

Kdybys měla, má panenko,

sto ovec,

a já jenom za kloboukem jalovec,

nebudeš má,

není možná,

ani ti to, má panenko,

pán Bůh nedá.

  

Kdybys měla, má panenko,

celý lán,

a já jenom zahrádečku

jako dlaň,

nebudeš má,

není možná,

ani ti to má panenko,

pán Bůh nedá.

Kdybys měla, má panenko,

sto dvorů,

a já jenom otrhanou stodolu,

nebudeš má,

není možná,

ani ti to, má panenko,

pán Bůh nedá!

Z Bydžovska. – Srov. Čel. II, 10; Kol. I,303.

### 517. 

### Husy na potoce.

(Nápěv 548.)

Na potoce, na rybníce

husy se točí:

vem ty chlapče karabinu,

střel jim do oči.

Já jim to neudělám,

já ty husy dobře znám:

to jsou husy z toho dvora,

kam já chodívám.

  

To jsou husy popelaty

droboýho peří:

zkázala mně má panenka,

že mně nevěří;

když nevěří, ať nechá,

já pojedu do světa:

tam si budu namlouvati

jiná děvčata.

Z Klatovska. – Srov. str. 115, č. 83.

### 518.

### Falešník.

(Nápěv 412.)

Nad Pušperkem ten vršeček

je okrášlený,

ono se tam procházelo,

mé potěšení;

prochází se po senci,

nosí pivo ve sklenci:

když měl přijít k svej panence,

on šel ze senci.

  

Netrvala malá chvilka,

on dal zas nalít;

kdy měl připit svej panence,

on dal jinej pít:

„To ti na truc já dělám,

že ti ani pít nedám:

aby každej o tom věděl,

že tě rád nemám.“

  

Kdybych já to, falešníku,

byla věděla,

nebyla bych já z tý sklence

to pivo pila:

bohatých tu málo máš,

z chudých si posměch děláš,

zpomeň sobě, falešniku, 1)

že sám nic nemáš!

Z Klatovska.

1) počkej jenom, falešníku,

se vším se shledáš!

### 519. 

### Lehká pomoc.

(Nápěv 679.)

Ty si myslíš, má panenko,

že já tebe musím mít:

to je ještě na mej vůli,

budu-li já tebe chtít;

děvčátek je v světě dost,

lehce si můžu pomoct,

můžu sobě onačejší

nežli ty jsi namluvit

Z Klatovska.

### 520. 

### Pivo a děvče.

(Nápěv 746.)

Protivinský zámek,

pod ním pivovárek,

vaří tam pivíčko

jako voda;

vzkázalo mi děvče,

že ona mne nechce:

když nechce,

ať nechce,

není škoda!

Z Táborska. – Vis poznamenáni na str. 140 k č. 194.

### 521.

### Cestička.

(Nápěv 332.)

Kudy je, kudy je

cestička k Vílovu,

kudy je, kudy je

cestička k vám?

cestička daleká,

vítr ji zafouká:

holka černooká,

nebudeš má!

Z Klatovska.

### 522.

### Hrdá.

(Nápěv 10.)

Přeškoda, má milá,

že nejsi upřímná;

přeškoda, má milá,

že’s tak hrdá:

myslíš si o sobě,

že není přes tebe:

však ona tě zmejlí

tvá naděje!

Z Hradecka.

### 523.

### Nevšímavá.

(Nápěv 598.)

Málo si mne všímáš,

moje nejmilejší!

málo si mne všímáš,

moje milá:

bodejž pozor dala,

abys nedostala

horšího někoho,

nežli jsem já!

Z Budějovicka.

### 524.

### Odvrácená láska.

(Nápěv 10.)

Měl jsem já panenku

jako rozmarínku,

měl jsem já panenku

jako obraz,

anděl je na nebi

a růže na zemi –

když mne nemiluješ,

hrom té rozraz!

  

Pro jedno stvoření

svět ještě obstojí,

pro jedno stvoření

nezahyne:

já pudu do kraje,

kde štěstí mé zraje,

tam sobě namluvím

děvče jiné.

Z Hradecka.

### 525.

### Hrdá dívka.

(Nápěv 92.)

V Táboře na rynku

sejou rozmarínku,

v Táboře na rynku

sejou oves;

ovísek zelená,

můj milej se hněvá:

včera’s k nám nepřišel –

nechoď i dnes!

  

Což pak je, můj Bože,

tak největší nouze,

když jednoho chlapce

si rozhněvám?

šátečkem zatočím,

tři, čtyry vytočím;

pro tebe sobě smrt

neudělám.

Z Klatovska.

### 526. 

### Nemilý.

(Nápěv 562.)

Proč sem jdeš, nač sem jdeš?

já o tě nestojím,

proč sem jdeš, nač sem jdeš?

já tě nechci:

kdybych já tě chtěla, 1)

já bych ti zkázala,

třeba byl měsíček

na půlnoci.

Z Klatovska.

1) ty máš holku jinší,

ta je ti milejší;

ke mně jsi falešný,

já tě nechci!

### 527. 

### Výpověd z lásky.

(Nápěv 211.)

Trne na truc někomu

do našeho domu,

truc na truc někomu

do našich vrat:

špatný tvoje chody

jsou pro moje nohy,

nebudu já více

po nich běhat.

  

Z lásky ti děkuju,

štěstí ti vinšuju,

už jsem tě ze srdce

vypustila;

už tobě srdce mé

je zámkem zamčené,

kliček jsem do vody

zahodila.

Z Berounska. – Srov. str. 144, č. 217.

### 528.

### Děvče bez milého.

(Nápěv 10.)

Každá má milého,

já nemám žádného,

každá má milého,

já nemám nic:

kdybych já ho chtěla,

taky bych ho měla,

jako ta Andulka

šafářovic.

Z Berounska. – Srov. str. 209, č. 429.

### 529.

### Chudá.

(Nápěv 669.)

Špatná bych já byla

pro vašeho syna,

špatná bych já byla

pro synáčka:

on hledá bohatý,

která má dukáty;

on hledá bohaty,

já jsem chudá.

Z Prachenska.

### 530.

### Opatrná.

(Nápěv 746.)

Když jsi mě miloval,

vždy jsi moě sliboval,

že máš v Netolicích

čtyry domy:

máš tam sotva jeden,

bez došků, bez oken;

chceš, abych se vdala

do stodoly!

Z Prachenska.

### 531. 

### Jdi do pekla!

(Nápěv 92)

Tu káká, poslúchá,

buši nastrkuje, tu káká, poslúchá,

co mu řeknu:

co pak bych tě řekla,

ty vobludo zteklá!

jdi chlapče fortelnej,

jdi do pekla!

  

Takovejch sadílků

jsem mnoho přečkala,

kerej dycky říká:

„za dvě leta!“

dyž dvě leta minu,

von běží za jinú:

ty chlapče fortelnej

jdi do pekla!

Z Domažlicka.

### 532. 

### Zarostlá cesta.

(Nápěv 454.)

Ahá, ahá!

cestička k nám dlouhá,

ahá, ahá

cesta dlouhá;

zarostla rákosím:

já se tě neprosím;

ahá, ahá!

cesta dlouhá.

  

Ahá, ahá!

cestička k nám dlouhá,

ahá, ahá!

cesta dlouhá!

  

zarostla jetelem:

můj milej, vlk tě vem;

aha! ahá!

cesta dlouhá.

Z Bydžovska.

### 533. 

### Zrušená laská.

(Nápěv 389.)

Měsíček svítí,

já musím jíti

za mou nejmilejši

do Rájova:

měsíček zašel,

já tam nedošel;

musel jsem zůstati

u Třísova.

  

Ta naše láska

bejvala hezká:

když je se zrušila,

což je po ní?

dej pán Bůh štěstí,

děvčátko hezký!

však jiná růžička

taky voní.

Z Budějovicka. – Srov. str. 143, č. 209.

### 534. 

### Falešnice.

(Nápěv 455.)

Nejsi tak, nejsi,

jak jsi se dělala,

nejsi tak, nejsi,

jak se mí děláš:

falešné srdce máš,

darmo to zapíráš;

nejsi tak, nejsi,

jak se mi děláš!

Z Budějovicka.

  

(Nápěv 454.)

Nejsi, nejsi,

jak jsi se dělala,

nejsi, nejsi,

jak se děláš:

falešné srdce máš,

nic si mne nevšímáš;

jednou, jednou

v tom se shledáš!

  

„Nedbám, nedbám,

že mne nemiluješ,

nedbám, nedbám,

že mne nechceš:

takových chasníků

na každém hřebíku,

jako, jako,

jako ty jseš!“

Z Bydžovska. – Srov. Čel. II, 25; Kol. II, 319, 326.

### 535.

### Odpověd.

(Nápěv 234 )

Ožeň se, ožeň,

můj zlatej Jiříčku!

ožeň se, ožeň,

já o tě nedbám:

já o tě nestojím,

vdávat se nestrojím;

ožeň se, ožeň,

já o tě nedbám.

Z Budějovicka.

### 536.

### Nehodní mládenci.

(Nápěv 602.)

Vy jste mládenci

pro samou rekraci,

vy jste mládenci

pro samej špás:

do hospod chodíte,

holky podvádíte;

vy jste mládenci –

bodejž vás ras!

Z Prachenska.

### 537.

### Ženich.

(Nápěv 333.)

Kudy, kudy, kudy cestička

pro mého Honzíčka,

kudy, kudy, kudy cestička

pro milého?

on hledá bohaty

s mašlema po paty;

ale hodná holka sprostická

není jeho!

Z Rakovnicka.

### 538.

### Předsevzetí.

(Nápěv 449.)

Nechci, nebudu k vám chodívávat,

nechtěla’s mně otvírávat;

nechci, nebudu k vám chodívávat,

nechtěla’s mně otevřít:

ani vrátek, ani dvířek,

dávala´s je na řetízek;

nechci, nebudu k vám chodívávat,

nechtěla’s mně otevřít.

Z Berounska. – Srov. Kol. I, 198.

### 539.

### Nechej tak.

Když jsem k vám chodil

do vašeho domu,

ty snad jsi myslila,

že já nemám k komu:

když mne nechceš, nechej tak,

nemusíš mne milovat,

nemusíš mne, má panenko,

více milovat!

  

Když jsem k vám chodil

do vaší komory,

ty snad jsi myslila,

že ti nejsem rovný:

když mne nechceš atd.

  

Když jsem k vám chodil,

ty jsi byla pyšná;

ty jsi ani jednou

za mnou ven nevyšla:

když mne nechceš atd.

Z Prachenska.

### 540.

### Hoch s Nechanic.

(Nápěv 472.)

Nevěř, holka, nevěř nic,

já jsem hoch z Nechanic;

nevěř, holka, nevěř nic,

nebudeš má:

já dnes jednu miluju,

zejtra jiné slibuju;

já jsem tak jako pták –

pomiluju, nechám tak.

Z Bydžovska. Tanec „Strašák“. – Srov. str. 114, č. 75.
