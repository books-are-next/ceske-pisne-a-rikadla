---
contentType: poetry
---

<section>

## e) Hudba a tanec.

### 642.

### Písnička.

(Nápěv 645.)

Tatíčku! hraj. –

„Synu! jakou?“ –

My máme slepičku

za kamny v košíčku

chocholatou.

</section>

<section>

Tatíčku, hraj!-

„Synu jakou?“–

My máme babičku,

za kamny v kožíšku,

kudrnatou.

Z Prachenska.

### 643.

### Milý harfeník.

(Nápěv 442.)

Dej mi, Bože, synka,

co na harfu břinká,

aby mně zabřinkal

večír u vokýnka.

</section>

<section>

Večír u vokýnka,

ve dne u stolečka,

aby každý věděl,

že mám harfeníčka.

Z Berounska.

</section>

<section>

(Nápěv 775.)

Dej mi pán Bůh synka,

co na cimbál cinká:

on mně bude cinkávati

v noci u vokýnka.

Z Táborska.

### 644.

### Možný chasník.

(Nápěv 510.)

U cimbálu stála,

pořád trucovala,

dokud jsem nevhodil

dolar do cimbála.

</section>

<section>

Tolar do cimbála,

dva zlaty jsem propil,

ještě jsem si k tomu

novy boty koupil.

</section>

<section>

Sobě novy boty,

holce pantoflíčky,

aby mně dávala

upřímny hubičky.

Z Táborska.

### 645.

### Cimbál.

(Nápěv 551.)

Čím dál, čím dál,

koupím ti cimbál;

až bude při času,

koupím ti i basu;

čím dál, čím dál,

koupím ti cimbál. –

Z Prachenska.

### 646.

### Basa a housle.

(Nápěv 671.)

**Basa**.

Troufám, troufám,

že si něco vydělám.

**Housle.**

My taky troufáme,

že si něco vyděláme.

**Basa.**

Troufám, troufám,

že si něco vydělám.

Z Klatovska.

### 647.

### Královské duetto.

Král, král

na dudy hrál,

králová za času

vrzala na basu;

král a král

na dudy hrál.

Z Klatovska.

### 648.

### Dudy.

(Nápěv 320.)

To jsou dudy, dudy,

to jsou dudy!

jak jen je uslyším,

celej se potěším,

všechen všudy, všudy,

všechen všudy.

Z Klatovska.

### 649.

### Dudy.

(Nápěv 203.)

Strakonické dudy

pískají všudy.

Pískejte ještě

po celým městě.

</section>

<section>

Kačerovy dudy

pískají všudy:

v rokli i v lese,

kde je Kačer nese.

Z Prachenska.

### 650.

### Strakonické dudy.

(Nápěv 326.)

Strakonické dudy hučí,

že mně holka šátek pučí.

„Pučím, pučím – anebo nic:

já jsem holka od Strakonic.“

</section>

<section>

V Strakonicích za oltářem

leží dudy i s dudařem.

Kdo nevěří, ať tam běží,

však tam ještě dudy leží.

Z Prachenska.

### 651.

### Dudáček.

(Nápěv 201.)

Je-li pak to pravda, nebo ne,

že plyne dudáček po vodě?

</section>

<section>

Jakpak by to pravda nebylo?

modrooké děvče pravilo.

</section>

<section>

Běžte, lidi, běžte s hákama,

vytáhněte ho i s dudama.

</section>

<section>

Zabili dudáčka, zabili, 1)

kdo nám bude hrávat na dudy?

</section>

<section>

Ještě je tu jeden takovej:

toho nám tu pán Bůh zachovej!

</section>

<section>

Zadudej, dudáčku, zadudej!

nebo mi ty zlaté dudy dej.

</section>

<section>

„Než bych já ty zlaté dudy dal,

radši bych ti na ně zadudal.“

</section>

<section>

Zadudej dudáčku, jak umíš,

však ty tomu dobře rozumíš.

</section>

<section>

„Kterak pak bych dobře zadudal?

ještě jsem pivička nebubal!

</section>

<section>

Až já se pivička nabubám,

potom teprv dobře zadudám.“

Z Táborska. – Srov. Čel. III, 57; Suš. 152.

1) Když jsme tě, dudáčku, vytáhli,

tak nám na ty dudy zadudli.

</section>

<section>

„Jak pak bych na dudy zndudlal,

když jsem ještě pivo nebumbal?

</section>

<section>

Až já se pivička nabumbám,

pak vám na ty dudy zadudlám.“

</section>

<section>

Zadudej dudáčku, jak umíš,

však ty mým nožičkám rozumíš.

Z Klatovska.

### 652.

### Odměna.

(Nápěv 771.)

Jen ty mně, dudáčku,

pěkně dudej,

však já ti zaplatím

jako jinej:

dám tobě krejcárek,

k tomu troník –

jaké ty to budeš

peníze mít!

Z Prachenska. – Srov. Čel. 111, 57.

### 653.

### Neužilý dudák.

(Nápěv 625.)

Šel tudy, měl dudy,

ani nezapískal:

bodejž mu ty dudy

rarášek roztřískal!

Z Berounska.

### 654.

### Ptáček.

(Nápěv 193.)

Já znám ptáčka v lese,

v lese, v lese,

strakaty vajíčka nese:

zeleny, červeny, bíly,

tak jak se co komu líbí.

Z Budějovicka.

### 655.

### Housle a dudy.

Na dudy! na housle!

na housle! na dudy!

proto jsem si dudy koupil,

abych nimi holky loudil.

Na housle! na dudy!

na dudy! na housle!

proto jsem si housle koupil,

abych nimi holky loudil. 1)

Z Hradecka. – 1) Tyto dvě slohy opakuji se tak dlouho pokud libo.

### 656.

### Hudba rozveselující.

(Nápěv 52.)

Muzikanti! co děláte?

pivo máte a nehráte.

</section>

<section>

Zahrajte mně na housličky,

rozveselte ty holčičky.

</section>

<section>

Zahrajte mně na tu basu,

rozveselte všecku chasu.

</section>

<section>

Zahrajte mně na ty dudy,

rozveselte všechny všudy.

</section>

<section>

Zahrajte mně všickni spolu,

vyprovoďte mě až domu.

Z Bydžovska. – Srov. Suš. 615.

### 657.

### Hojná odměna.

(Nápěv 202.)

Muziky, hrejte nám,

však já vám krejcar dám;

však já vám zaplatím,

jest-li ho neztratím –

nebo vám nic nedám.

Z Budějovicka.

### 658.

### Z trní růže.

(Nápěv 24.)

Alou, páni muzikanti!

všem s kuráží, a mně taky:

jakou já na mysli mám,

takovou vám zazpívám.

</section>

<section>

Měl jsem holku vedle ze vsi,

měl jsem ji rád, už ji nechci;

měl jsem ji rád dvě léta –

už po lásce je veta!

</section>

<section>

Dva mily za sebou vodí,

jeden jde k ní, druhej od ní:

ona oba ráda má,

a tu láska přestává!

</section>

<section>

Vždyť si můžu ještě vybrat

rozmarínu, karafiját;

z trní růže pichlavá,

jako panna podvodná.

</section>

<section>

Z trní růže píchá ruce,

a falešná panna srdce;

z trní růži nechci mít,

a s falešnou jsem už kvit.

Z Bydžovska.

### 659.

### Odvedená milá.

(Nápěv 750.)

Zahrajte mně, muzikanti,

a já budu vám zpívati.

</section>

<section>

Zahrajte vy mně písničku:

že mně odvedli Ančičku.

</section>

<section>

Z toho já si nic nedělám,

klobouček si na stranu dám.

</section>

<section>

Vždyť je panen všude dosti,

jako zrnek na jalovci.

Z Budějovicka.

### 660.

### Hudba veselá.

(Nápěv 432.)

Hrajte mně, muziky, vesele,

ať plesá srdéčko v mém těle;

hrajte, muziky, trumtrará –

ať se má panenka nic nestará!

Z Budějovicka.

### 661.

### Poslední zahrání.

(Nápěv 364.)

Ještě mi jednou zahrejte

za zdraví mého děvčete,

za zdraví děvčete,

za zdraví mé, to že se upřímně 1)

milujeme.

Z Berounska. – Srov. Čel. II, 12.

1) za zdraví všechněch,

kteří jsou zde.

### 662.

### Svobodní chlapci.

(Nápěv 464.)

My jsme chlapci

při svobodě:

jako ty rybičky,

který jsou maličky,

v čistý vodě.

Z Budějovicka.

### 663.

### Hoši z Veselího.

(Nápěv 400.)

My jsme hoši z Veselího,

milujeme muziku;

my si peněz naděláme

z olověnejch knoflíků.

Z Bydžovska.

### 664.

### Veselí hoši.

(Nápěv 400.)

My jsme chlapci jích!

ze Stráži, my živností nemáme:

jenom naše dobry meno,

že se dobře chováme.

</section>

<section>

Alou, hoši kamarádi!

buďte hodně veseli:

dvanáct děvek za půl jabka,

čtyrydvacet za cely!

Z Domažlicka.

### 665.

### Muzikanti furianti.

(Nápěv 840.)

Když ty nemáš peněz,

do hospody nelez:

muzikanti furianti

vyřežou ti leckdes.

Z Klatovska.

### 666.

### V hospodě třeba peněz.

(Nápěv 341.)

Jak živa jsem neviděla

takového blázna,

aby on šel do hospody,

když je kapsa prázdná!

Z Berounska.

### 667.

### Zásluhy v hospodě.

(Nápěv 594.)

Kdo hodně tancuje,

muzice platí,

přijmou ho do nebe

andělé svatí.

Z Táborska.

### 668.

### Tanec.

(Nápěv 448.)

Všickni svatí tancovali,

mezi nima pámbů‘;

svatý Petr vyskakoval,

až se chytal trámu.

Z Rakovnicka.

### 669.

### Muzika.

(Nápěv 531.)

Na vršíčku v hospodě

muzika tam hraje:

podme se tam podívat,

kdo to tam tancuje.

</section>

<section>

Tancujou tam vojáci,

mají bily šaty,

zeleny vyložení,

oficíři taky.

Z Táborska.

### 670.

### Tanec.

(Nápěv 400.)

Tancuj se mnou, dám ti koláč,

tancuj se mnou, dám ti dva

naše máma včera pekla,

a já ti je schovala.

Z Klatovska.

### 671.

### Vzkázání.

(Nápěv 80.)

Vzkázala mně včera

šafářova dcera

ze dvora,

hop! ze dvora,

že má lemovanou

sukni premovanou

do kola,

hop! do kola.

Z Prachenska. – Srov. Čel. II, 41.

### 672.

### Čiperná dcera.

(Nápěv 448.)

Nehněvejte se, matičko,

že já se vám toulám:

já si hledám potěšení,

jehož doma nemám.

</section>

<section>

Však jste vy se, má matičko,

taky toulávala,

dokud jste své potěšení

doma nemívala.

Z Bydžovska. – Srov. Suš. 636.

### 673.

### Při muzice dobře!

(Nápěv 510.)

Toč se, děvče, toč se,

dokud tě mám v ruce:

až tě z ruky pustím,

Bohu tě poručím,

ať si tě má, kdo chce.

</section>

<section>

Kýž je mi tak vždycky,

jako je nyníčky:

já bych k vám nechodit

a se vás neprosil,

vy pyšné holčičky! 

Z Táborska.

### 674.

### Opatrní mládenci.

(Nápěv 586.)

Hrádečtí mládenci jsou,

každej má panenku svou:

mnzika zabručí,

každej si poskočí,

každej se vede se svou.

Z Prachenska.

### 675.

### Malé a velké děvče.

(Nápěv 414.)

Hajho husy ze pšenice,

hajho husy ze žita!

lepší je ta malá holka,

nežli je ta veliká.

</section>

<section>

Ta malá se sama točí,

a ta velká nemůže:

ona čeká na chasníka,

až jí chasník pomůže.

Z Berounska. – Srov. Čel. III, 89; Kol. I, 247.

### 676.

### Do kola!

Hop, Anko! Mařenko!

do kola, do kolečka:

která se točívá,

tej se len dařívá,

dlouhej len, pěknej len,

i zlatá konopíčka.

Z Prachenska. - Srov. Čel. III, 81.

### 677.

### Ztráta.

(Nápěv 551.)

Hejhá! hejhá!

Janek tam bejvá:

v hospodě v setnici

ztratil tam čepici;

Anka ji hledá,

že mu ji nedá.

Z Prachenska.

### 678.

### Pozdravení.

(Nápěv 469.)

Ty mlady panenky tancujou,

ty stary stojí k tomu:

vzkažte je, mládenci, pozdravit,

aby šly radši domů.

</section>

<section>

„Nepudem, truc na truc nepudem,

zůstanem zrovna tady:

budeme napořád vochlovat,

ty co jsou ještě mlady.“

Z Berounska.

### 679.

### Čtvero tanečnic.

(Nápěv 88.)

V naší vsi je nová brána,

ještě skrz ni nejedou:

stejskají si čtyry panny,

že je k tanci neberou.

</section>

<section>

Vzal bych já si z nich tu jednu,

nedovede jít kolem;

vzal bych já si z nich tu druhou,

ta mne tluče kolenem.

</section>

<section>

Vzal bych já si z nich tu třetí,

ta mi nechce k cimbálu:

má nožičky jak obroučky

a bradičku na stranu.

</section>

<section>

Vzal bych já si třeba čtvrtou,

ta drobátko nevidí:

kdyby bylo kopec lidí,

do každého uhodí!

Z Berounska.

### 680.

### Milosrdný tanečník.

Když já přijdu do hospody

zrovna do kola:

kdybych tě byl k tanci nevzal,

stát bys musela;

musela bys v koutě státi,

na mládence se dívati,

tak jako jiná,

holka falešná!

Z Prachenska.

### 681.

### Na čem záleží.

(Nápěv 340.)

Nezáleží na voráči,

kterej pěkné tancuje:

podívej se do maštálky,

jak koníčky pucuje.

Koníčky jsou umazaný,

umazanej postraněk:

bodejž tebe šlaci vzali,

jakej jsi to pacholek!

</section>

<section>

Nezáleží na děvečce,

která pěkně tancuje:

podívej se do chlívečka,

jak kravičky pucuje.

Kravičky jsou umazaný,

umazaná dojačka :

bodejž tebe husa kopla,

jaká jsi to děvečka!

Z Berounska. – Srov. Suš. 534; Kol. II, 85; Ol. 203.

### 682.

### Hněv.

(Nápěv 4.)

Ach, Bože Přebože!

bolí hlava mě,

že se na mě rozhněvalo

potěšení mé.

</section>

<section>

Když se hněvá, ať se hněvá,

nemám žalosti:

hrajte, muzikanti!

že má nejmilejší

není k libosti.

Z Klatovska.

### 683.

### Po čem koho znáti.

(Nápěv 589.)

Poznám, poznám, poznám,

který je mládenec:

ten se v kole točí

jako z růží věnec.

</section>

<section>

Poznám, poznám, poznám,

která je panenka:

ta se v kole točí

jako rozmarínka.

</section>

<section>

Poznám, poznám, poznám,

která je ženuška:

ta se v kole točí jako

holubička.

</section>

<section>

Poznám, poznám, poznám,

který je ženatý:

ten se v kole točí

jako pán bohatý.

Z Prachenska.

</section>

<section>

Z daleka se pozná,

který je mládenec:

má klobouk na stranu,

na něm z růží věnec.

</section>

<section>

Z daleka se pozná,

která je panenka:

chodí vystrojena

jako majolenka.

</section>

<section>

Z daleka se pozná,

který je ženatý:

chodí nevyspalý,

celý jeřabatý.

</section>

<section>

Z daleka se pozná,

která už je vdaná:

cbodí jako husa,

když je podškubaná.

Z Chrudimska – Srov, Suš. 472; Kol. I, 81; Ol. 218.

### 684.

### Tanec.

(Nápěv 774.)

Zasazuj, Honzíčku,

zasazuj koně,

pojedeme nima

k Zlatej Koruně:

v Zlatej Koruně

vesele hrajou,

mládenci s děvčaty

pěkné tancujou.

</section>

<section>

Pěkně se mnou tancuj,

pěkně se mně toč;

já ti koupím šátek,

abys měla proč:

šátek červenej,

má láska je v něm:

jest-li mě ráda máš,

tehdy si mě vem.

Z Budějovicka.

### 685.

### Čím to?

(Nápěv 218.)

Hezká je, hodná je,

čistě se strojí,

přijde do hospody,

předce tam stojí.

</section>

<section>

Lecjakás Němkyně,1)

třebas má vole,

přijde do hospody,

točí se v kole!

Z Klatovska. – Srov. Čel. III, 36.

1) A mnohá ze statku,

byť měla vole.

### 686.

### Nevšímavý milý.

(Nápěv 118.)

Což je mně, holečku,

po tobě,

když si mne nevšímáš

v hospodě,

v hospodě, v hospodě

před lidma,

jako bych nebyla

tvá milá!

Z Klatovska.

</section>

<section>

(Nápěv 830.)

Kterak pak já nemám

lítost mít,

když si mne nevšímáš,

jak má být:

v hospodě před lidma –

jako bych nebyla

tvá milá!

Z Budějovicka.

### 687.

### Muzika.

(Nápěv 268.)

Když jsem byla maličká,

nedala mně matička

k muzice, choditi,

radosti užiti: nejčko,

když jsem veliká,

už vím, co je muzika.

Z Prachenska.

### 688.

### Chudá a bohatá.

(Nápěv 329.)

Která je panenka bohatá,

ta každá milého má;

a já jsem chudobnejch rodičů,

mne si žádnej nevšímá.

Já přece v hospodě tancuju

od večera do rána:

bohatá se na mě hněvá,

že si chudá namlouvá.

Z Klatovska.

### 689.

### Bavorské Němkyně.

(Nápěv 599.)

Kerak ty bavorsky

Němkyně tancujú,

kerak ty bavorsky

Němkyně jdú:

bavorská Němkyně

po prkně tancuje,

až se jí sukničky

vodhazujú.

Z Domažlicka.

### 690.

### Vyprovázení.

 (Nápěv 293.)

Daleko-li ty mě,

bavorská Němkyně,

daleko-li ty mě

vyprovodíš?

„Jen kousek za vodu,

tam dál už nemohu;

tam dál už, můj milej,

cestičku víš.“

Z Klatovska. – Tanec „Bavorák“ nazvaný.

### 691.

### Zdar.

(Nápěv 448.)

Komu se tak podařilo,

jako tobě, Vávro:

koza se ti okozlila,

není tomu dávno.

</section>

<section>

Komu se tak podařilo,1)

jako tomu tkalci:

koza se mu okozlila,

kůzlata šly k tanci.

Z Klatovska.

1) Kýž by nám to pán Bůh dal,

jako tomu starci atd.

### 692.

### Do kola.

(Nápěv 215.)

Proč by koza netrkala,

ona rohy má:

pročby panna; neskákala,

ona nohy má;

vem kozičku za rožečky,

veď ji do chlíva:

vem panenku za ručičku,

veď ji do kola.

Z Klatovska. –Srov. Suš. 615; Kol. I, 887.

### 693.

### Krádež.

(Nápěv 424.)

Naše Káče pláče,

co je jí?

Ukradli ji sukni

zloději;

ukradli jí ještě více,

šněrovačku i střevíce;

proto Káče pláče,

to je jí.

Z Bydžovska.

</section>

<section>

(Nápěv 201.)

Naše Káča pláče,

co je jí?

Ukradli jí sukni

zloději.

</section>

<section>

Ukradli jí taky

střevíce,

aby nechodila

k muzice.

</section>

<section>

Ukradli jí taky

dřeváky,

aby nechodila

s vojáky.

Z Klatovska.

### 694.

### Tanec bylin.

(Nápěv 319.)

Tancovala chrpa s mákem,

a vodnice s pastrnákem,

a česnek s cibuli

a konopě s koudelí.

Z Klatovska.

### 695.

### V hospodě.

(Nápěv 83.)

Záhon petržele,

záhon mrkve:

nepudeme domů,

až se smrkne.

Z Klatovska. – Srov. str. 107, 2. 42.

### 696.

### Kdy domů?

(Nápěv 460.)

Nepudeme domů, až ráno,

až bude ustláno,

nepudeme domů, až ráno,

až bude den;

až bude svítání,

pudeme k snídani,

nepudeme domů, až ráno,

až bude den.

</section>

<section>

Nepudeme domů, až ráno,

až bude dohráno,

nepudeme domů, až ráno,

až bude den;

když vyjde dennice, 1)

je konec muzice,

nepudeme domů, až ráno,

až bude den.

Z Bydžovska.

1) až vyjde dennice,

necháme sklenice.

### 697.

### Laskavý úmysl.

(Nápěv 480.)

Nepůjdu z hospody,

šelma bych byl!

dokud si děvčátko

nenamluvím.

</section>

<section>

Až si ho namluvím,

půjdu domů,

poručím hospodu

pánu Bohu.

Z Plzeňska.

### 698.

### Hospodní úmysl.

(Nápěv 311, 345, 461.)

Nepůjdu z hospody,

až vyjde dennice,

až mne vyprovodí

moje tanečnice.

</section>

<section>

Nepůjdu z hospody,

až bude den bílý,

až mne vyprovodí

moje potěšení.

</section>

<section>

Moje potěšení,

má panenka zlatá,

až mne vyprovodí

před ty naše vrata.

</section>

<section>

Nepůjdu z hospody

až za dvě neděle,

až pro mne má milá

v kočáře přijede.

</section>

<section>

Kočár malovanej,

čtyry vraný koně:

až si mne odveze

potěšení moje.

</section>

<section>

Nepůjdu z hospody

za čtyry neděle,

až ty stary panny

všecky vlk pobere.

</section>

<section>

Ty stary pobere,

ty mlady dorostou,

jako když vyroste

jeteličks s rosou.

</section>

<section>

Jetelička s rosou

ta se pěkně seče,

jako když se děvče

ve svátek obleče.

</section>

<section>

Ve svátek obleče,1)

přistrojí v neděli,

aby ji v kostele

mládenci viděli.

Z Plzeňska.

1) Ve svátek obleče,

ve všední přistrojí:

přijde do hospody,

přec u dveří stojí.

### 699.

### Malovaná hospoda.

(Nápěv 341.)

Klášterská hospoda

pěkně malovaná:

kdož je ji maloval?

mládenci s pannama.

</section>

<section>

Mládenci s pannama,

muži se ženama:

moje nejmilejší

bílejma rukama.

Z Budějovicka.

### 700.

### Milý bez peněz.

(Nápěv 354, 648.)

Ta zdejší hospoda

z drobného kamení:

kdo nemá peníze,

ať do ní nechodí.

</section>

<section>

Já sic peněz nemám,

přece do ní pudu,

černooké děvče

namlouvat si budu.

</section>

<section>

Ta zdejší hospoda

je velmi vysoká,

přeletěla přes ni

husička poká.

</section>

<section>

Nebyla to husa,

byly to housátka:

že z vysoka hrajou

ty zdejší děvčátka.

Z Berounska.

### 701.

### Dobromyslná husička.

(Nápěv 345, 346)

Letěla husička,

letěla z vysoka,

nemohla přeletět,

padla do potoka.

</section>

<section>

Padla do potoka,

vodičku vypila:

aby jí šenkýři

nelili do piva.

</section>

<section>

Nelili do piva,

raděj do kořalky:

že se ní mývají

ty zdejší panenky.

Z Prachenska. – Srov. Suš. 649.

### 702.

### Zlatá svoboda.

(Nápěv 10, 141.)

Však nám tak nebude,

až se oženíme;

však nám tak nebude,

až se vdáme:

budeme seděti 1)

doma pak u dětí;

však nám tak nebude,

jak se máme!

Z Bydžovska. – Tanec „Kuželka“.

1) dáme si dělati

kolíbku pro děti.

### 703.

### Blažená svoboda.

(Nápěv 630.)

Do hospody chodím,

ženy se nebojím –

když jí nemám:

až ji budu míti,

pak nebudu smíti

z domu nikám.

Z Budějovicka.

### 704.

### Rejdovák.

(Nápěv 345.)

Učte se, děvčátka,

učte se rejdovat:

budou vás mládenci,

budou vás milovat.

Z Berounska.

### 705.

### Rejdovák.

(Nápěv 345.)

Honzíčka mám ráda,

tadl-dy tadl-dy dydl-dá,

on se mnou zahrává,

tadl-dy tadl-dy dydl-dá.

</section>

<section>

Venclíčka mám radší,

tadl-dy tadl-dy dydl-dá,

on se mnou čtveračí,

tadl-dy tadl-dy dydl-dá.

Z Klatovska.

### 706.

### Rejdovačka.

(Nápěv 342.)

Lepší je ta rejdovačka,

nežli je ten rejdovák:

má panenka má hubičku

jako cukr, jako mák.

Z Hradecka.

### 707.

### Rejdovačka.

(Nápěv 342.)

Zahrajte mi rejdovačku,

rejdováka nechci,

proto že ho tancovali

usmolení ševci.

Z Berounska.

### 708.

### Břitva.

(Nápěv 508.)

Pojď, Honzíčku, na břitvičku,

pojď, Honzíčku, na břitvu:

já jsem malá, ty jsi velkej,

já se k tobě nešiknu.

</section>

<section>

Koupil jsem si v Praze břitvu,

nechtěla mně fousy brát:

namluvil jsem sobě holku,

nechtěla mne milovat.

Z Klatovska.

### 709.

### Motovidlo.

(Nápěv 570.)

Půjč mně, holka, ňákou mošnu,

já ti domů něco pošlu;

půjč mně, holka, ňákou mošnu,

já ti do ní něco dám.

Z Klatovska.

### 710.

### Motovidlo.

(Nápěv 508)

Půjč mi, ženo, motovidlo,

půjč mi, ženo, motáček:

já se budu učit motat,

ty se budeš otáčet.

Z Táborska.

### 711.

### Kroužek.

Sedlák nerozumí,

co je železo;

sedlák nerozumí,

co je kroužek:

kroužek je železo,

má milá Terezo!

takovy železo

to je kroužek.

Z Táborska.

</section>

<section>

Žádnej neví, co je kroužek:

kroužek je železo,

má milá Terezo!

žádnej neví, co je kroužek!

Dej kobylám,

to ti povídám,

dej kobylám ovsa.

Z Berounska.

### 712.

### Máry.

(Nápěv 440.)

Ty Vorlíčky kostelíčku,

ty stojíš na skalách;

umřelo mně potěšení,

už leží na márách:

máry jsou červeny,

mý děvče je bledy:

napilo se kořaličky,

vono je vopily.

</section>

<section>

A já vždycky, a já vždycky,

co to tu zvonějí;

voní už mý potěšení

do hrobu dávají:

hrobaři, nechte jí,

neb je to děvče mý:

napilo se kořaličky,

vono je vopily.

Z Táborska.

### 713.

### Salát.

(Nápěv 523.)

Petře, Pavle! co chceš na mně?

„Nůši, nůši salátku,

nůši salátku.“ –

Kde bych já ho smutná vzala,

nemám, nemám zahrádku,

nemám zahrádku:

až já budu zahradnicí,

salátku ti dám, dám, dám,

plnou nůši, na mou kuši!

ti ho, ti ho nařezám,

ti ho nařezám.

Z Prachenska.

### 714.

### Salát.

(Nápěv 525.)

Počkej, povím na tě,

žes byl na salátě,

na salátě šenkýřovým,

počkej, já to na tě povím.

„Bratře! nepovídej,

řekni, že to jinej.“

Z Boleslavska.

</section>

<section>

(Nápěv 526)

Počkej, povím na tě,

žes byl na salátě!

„Má panenko, nepovídej,

řekni, že byl někdo jinej.“

Z Prachenska.

### 715.

### Oves.

(Nápěv 592.)

Sil jsem oves

včera i dnes:

nebudu tě více,

falešná holčice,

nebudu tě více

milo-milovati;

nebudu tě více,

falešná holčice,

nebudu tě více

milovat!

Z Boleslavska.

### 716.

### Oves.

(Nápěv 243.)

Eště dnes

budu rozsívat voves, voves,

eště dnes

budu rozsívat voves:

voves jsem rozházel,

přece mně nevzcházel:

co je to?

budu rozsívat žito, žito,

co je to?

budu rozsívat žito.

Z Domažlicka.

### 717.

### Cibulička.

Mák, mák, cibulička,

mák, mák, cibule:

na bobečku sedávala,

cibulička tancovala,

mák, mák, cibule!

Z Prachenska.

### 718.

### Vosňák.

(Nápěv 18.)

A já mám naději

k našemu Matěji,

a já mám naději

k Matějovi:

naděje utekla

s Matějem do pekla,

naděje utekla

s Matějem pryč!

Z Berounska.

### 719.

### Vrták.

(Nápěv 126.)

Hop, holka, svlíkej kabát,

svlíkej kabát,

dáme si vrták zabrat,

vrták zahrat:

holka kabát nesvlíkala,

přeci vrták tancovala.

Z Hradecka.

### 720.

### Vrták.

(Nápěv 125.)

Hop, holka, mazej boty,

mazej boty,

pojedem do roboty,

do roboty!

Holka boty mazala,

až jí bota vrzala.

</section>

<section>

Hej, holka, ty jsi škytla,

ty jsi škytla.

„Není pravda, bota kvikla,

bota kvikla:

já neškytla eště dnes,

ty v hrdlo lžeš jako pes.“

Z Bydžovska.

### 721.

### Strašák.

(Nápěv 472.)

Šla Andulka do zelí,

do zelí, do zelí,

šla Andulka do zelí,

do zelíčka,

natrhala lapení,

lupení, lupení,

natrhala lupení,

lupeníčka;

přišel na ni Pepíček,

rozlámal ji košíček:

ty ty ty! ty ty ty!

však ho budeš platiti.

Z Prachenska.

### 722.

### Strašák.

(Nápěv 472.)

Šly panenky silnicí,

silnicí, silnicí,

potkali je chasníci,

chasnici dvá.

Kam, panenky, kam jdete,

kam jdete, kam jdete?

která to z vás budete,

budete má?

Ta maličká ta je má,

ta má oči jako já:

ta malá, ta je má,

ta má oči jako já.

Z Berounska. – Srov. str. 100, č. 15.

### 723.

### Švec.

Tancovaly dvě panenky,

tancovaly ševce;

jedna druhé povídala,

že ho žádná nechce.

Tancovaly ho,

neuměly ho;

přišly domu,

učily se ho.

Z Berounska.

### 724.

### Kaplan.

(Nápěv 691)

Utíkej, Káčo, utíkej,

honí tě kocour velikej!

Káča utíká, co muže,

kocour jí chytit nemůže.

Z Berounska.

</section>

<section>

Hutíkej, Káče, hutíkej,

honí tě kocúr pokej!

„Jak já bych ráda hutekls,

dyby se sukně nepletla!“

Z Domažlicka.

### 725.

### Chodovská.

(Nápěv 326.)

Šup sem, holka, šup sem, šup tam,

ještě se tě jednou zeptám,

zeptám se tě při muzice,

máš-li ke mně věrné srdce?

</section>

<section>

Kolik jsi mně šátků dala,

že jsi mně je vyčítala?

dala jsi mně jenom jeden,

a já ještě nestál o něj!

Z Klatovska.

### 726.

### Třeboňská.

(Nápěv 484.)

Okolo Třeboně

pasou se tam koně.

Dej kobylám,

to ti povídám,

dej kobylám

ovsa.

Z Táborska.

### 727.

### Litoměřická.

(Nápěv 767.)

Zahrajte mně mou

Lito– Lito– Lito– Lito –

Litoměřickou:

za zdraví Kačeny,

že má krávy stračeny, 1)

sukni zelenou.

Z Litoměřicka.

1) že má faldy stlačeny.

### 728.

### Rokycanská.

(Nápěv 643.)

Takhle v Rokycanech,

takhle v Rokycanech

po lehoučku tancujou:

takhle v Rokycanech,

takhle v Rokycanech

po maloučku pracujou.

</section>

<section>

Má milá máti!

mám-li mu dáti

hubičku nebo dvě,

že mi je vrátí.

</section>

<section>

„Mé zlaté dítě!

ošidil by tě:

dal by ti hubičku,

zanechal by tě.“

Z Plzeňska.

### 729.

### Hanácká.

(Nápěv 133.)

Šli vojáci po silnici,

já jsem je viděla,

a co sobě povídali,

já jsem je slyšela.

Hanáckou jsem tancovala,

hanáckou mně hřejte;

střevíčky jsem roztrhala,

na novy mně dejte.

Z Prachenska.

### 730.

### Husar.

Ráda – ráda– –

ráda bych se vdávala:

vzala bych si husara

s zrzavejma fousama.

Tři sta zlatejch mám,

husaroj je –dám, dám, dám,

na mou kuši mu je dám.

Z Hradecka.

### 731.

### Hulán.

(Nápěv 379.)

Měla jsem milého hulána,

hulána,

měla jsem ho ráda:

měla jsem střibrnej prstýnek,

prstýnek,

já jsem mu ho dala.

Z Berounska.

### 732.

### Kozák.

(Nápěv 133.)

Co pak je to za chasníka

s tou bilou zástěrou,

pořád si tam poskakuje,

točí se vám za dcerou;

už ji drží, už ji má,

už si ji tam objímá:

panímámo! dejte pozor,

ať za ní nebývá.

Z Berounska.

### 733.

### Kalamajka.

(Nápěv 231.)

Kalamajka mik mik mik:

voženil se kominík:

kerou si vzal za ženu?

pastejřovic Mařenu.

Z Klatovska.

### 734.

### Polka.

Já jsem Polka,

ty jsi Polák:

dáme sobě

polku zahrát.

Z Prachenska.

### 735.

### Maděra.

(Nápěv 613.)

Strejček Nimra

koupil šimla

za půl páta tolaru;

přišel domů,

popad ženu,

tancoval s ní maděru.

</section>

<section>

Náš pan Matěj

vyšel na frej,

šel je skrze kuchyni:

a vony ho

celičkýho

děvečky tam polily.

Z Prachenska.

### 736.

### Šaryvary.

(Nápěv 710.)

Vari, holka, vari, vari,

spadnou na tě šarabary;

vari, holka, vari, vari,

spadnou na tebe:

nebudeš-li varovati,

budeš toho litovali;

vari, děvče, vari, vari,

spadnou na tebe.

Z Boleslavska.

### 737.

### Boty a košile.

(Nápěv 186.)

Já ne, to ty

koupila’s mi novy boty,

já ne, to ty

koupila´s mi je:

koupila´s mi novy boty,

abych je měl do roboty;

já ne, to ty

koupila´s mi je.

</section>

<section>

Já ne, to ty

koupila´s mi na košile,

já ne, to ty

koupila’s mi je:

koupila´s mi na košile,

abych chodil pěkně bíle,

já ne, to ty

koupila´s mi je.

Z Prachenska.

### 738.

### Trn v noze.

(Nápěv 183.)

Já mám v levy noze trneček-ček,

ja mám v levy noze trn;

ve pravy mám bodláček,

ten mně vyndá sedláček:

já mám v levy noze trneček-cek,

já mám v levy noze trn.

Z Domažlicka.

### 739.

### Zástava.

(Nápěv 42.)

Až já půjdu od Běty,

zastavím se u tety:

vona má, vona dá

kousek sádla na boty.

Z Kouřimska.

### 740.

### Přátelská výstraha.

(Nápěv 133.)

A ty bratře, kamaráde! 1)

já na tě něco vím:

ty mi chodíš za mou holkou,

já za tvou nechodím;

jest-li tě tam zastanu, 2)

kamaráda na stranu:

vymelu ti po svý chuti,

sám u ní zůstanu.

Z Klatovska.

1) Počkej, bratře, kamaráde.

2) jest-li tě tam dostanu,

dám si klobouk na stranu.

### 741.

### Chlapík „nebojím se“.

(Nápěv 409.)

Ač já jsem z Nevěsic sám,

já se vám šidit nedám:

jednoho nebo dva

strčím vás za ňadra,

třetího do nohavic –

já se vás nebojím nic.

Z Prachenska.

### 742.

### Pacholek na synka.

(Nápěv 400.)

Já pacholek, ty jsi synek,

já se synka nebojím:

vemu synka za ramínka,

přes hlavu ho přehodím.

Z Domažlicka.

### 743.

### Žaloba.

(Nápěv 322.)

Koukni, holka, koukni,

kerak jsou mé stloukli

v tej Klášterskej hospodě:

to je všecko pro tebe!

Z Budějovicka.

### 744.

### Svítání.

(Nápěv 538.)

Svítá, svítá svítaníčko,

já jsem ještě v hospodě:

koníčky v roaštati řejchtají,

kdo pak je česat bude?

Z Budějovicka.

### 745.

### Poptávka.

(Nápěv 410.)

Pořád se mne naši ptají,

kde jsem já včera byl,

že jsem já svy koníčky

nečesal, nekrmil?

</section>

<section>

Mý koníčky vraný

v maštálce řechtaly:

a my ještě s mou panenkou

v hospodě vejskali!

Z Prachenska.

### 746.

### Výmlava.

(Nápěv 473.)

Zpívala bych, neumím,

mlčet se mi nechce;

šla bych domů, nemůžu:

vlk tam sedí v cestě.

Z Prachenska.

</section>

<section>

Zpíval bych, já neumím,

zpívat se mně nechce;

šel bych domů, netrefím:

vyprovoď mne, děvče!

Z Hradecka.

### 747.

### Vyprovázení.

(Nápěv 242.)

Kdo mě vyprovodí,

až půjdu z hospody?

Žádnej, holka, žádnej, žádnej,

když tu nejsem známej.

Z Klatovska.

### 748.

### Klamaný most.

(Nápěv 299.)

Když jsem šel z Mělnické hospody,

zlámal se pode mnou most;

co jsem se navolal,

než jsem se dovolal:

má milá, pojď mi pomoct!

Z Boleslavska.

### 749.

### Zarážené podkovy.

(Nápěv 540.)

Pepíčku od koní,

kam jsi dal podkovy?

„Já jsem je zurážel,

když jsem vyprovázel

mou milou z hospody.“

Z Táborska.

### 750.

### Znamení.

(Nápěv 209.)

Až půjdu z hospody,

dám si hrát,

uvážu koníčka

vedle vrat.

</section>

<section>

Uvážu koníčka

za uzdu:

abysi věděla,

že už jdu.

Z Berounska.

### 751.

### Vyprovázení z hospody.

(Nápěv 764.)

Všickni se ptajou,

komu to hrajou? –

Janečkovi,

Holečkovi!

</section>

<section>

Nic se neptejte,

jen vy mu hřejte –

Janečkovi,

holečkovi!

Z Plzeňska.

</section>
